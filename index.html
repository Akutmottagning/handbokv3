<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Benjamins Handbok Läkemedel</title>
    <link rel="stylesheet" href="styles.css">
</head>
<body>
    <h1>Benjamins Handbok Läkemedel</h1>
    <input type="text" id="searchBox" placeholder="Sök i handboken...">
<p>Förtext</p>
<p>I akuta situationer är det särskilt viktigt att vara försiktig med läkemedelsadministration för vissa patientgrupper med högre risk för biverkningar:</p>
<p>Allergier mot specifika läkemedel</p>
<p>Hög ålder (≥65 år/sköra äldre)</p>
<p>Barn (<18 år)</p>
<p>Kroppsvikt (hög/låg) i relation till dos/volym</p>
<p>Gravida och ammande</p>
<p>Grav lever- eller njursjukdom (nedsatt funktion)</p>
<p>Polyfarmaci</p>
<p>Interaktion med tidigare intag av samma/liknande preparat</p>
<p>Tänk även på följande:</p>
<p>Överväg alltid peroral behandling före intravenös (alla behöver inte PVK)</p>
<p>Lindra smärtan först vid illamående/kräkningar (många ggr är det orsaken)</p>
<p>Muntlig ordination används undantagsvis i akuta situationer när en patient behöver omedelbar behandling. Bekräfta ordination med ”closed loop”.</p>
<p>Rimlighetsbedömning = den som ska iordningställa ett läkemedel ska först göra en bedömning om dosen som ordinerats är rimlig i den enskilda situationen (se Vårdhandboken) samt överväga vanliga kontraindikationer.</p>
<h2>Acetylcystein (inh/inj 200 mg/ml) ⇒ Rött lkm-rum</h2>
<p>Indikation: Mukusreglerande vid inhalation samt antidot till paracetamol.</p>
<p>Som antidot: Dos och hastighet ordineras av läkare, baserat på patientens vikt. Som antidot kan Acetylcystein ges peroralt men orsakar relativt ofta kräkningar varför intravenös tillförsel rekommenderas i första hand.</p>
<p>Enligt Giftinfo (överdos av icke-depotpreparat):</p>
<p>Dos 1: Intravenöst ges först 200 mg/kg i 500 ml glukos 50 mg/ml eller isoton NaCl under 4 timmar (50 mg/kg/timme).</p>
<p>Dos 2: 6,25 mg/kg/timme under 16 timmar eller längre, se nedan (praktiskt är att 75 mg/kg löses i 500 ml och ges under varje 12-timmarsperiod).</p>
<p>Eventuellt ”förlängd behandling” kan förekomma r/t PK-INR och levervärden.</p>
<p>Biverkningar: illamående, flush, klåda, urtikaria. Allvarliga allergiska biverkningar av acetylcystein såsom angioödem, bronkospasm och hypotension kan förekomma. Den inledande behandlingen (startdos) kan ge perifert vasodilaterande effekt som behandlas med att infusionen tillfälligt avbrytes 30-60 minuter. OBS! Vid biverkningar (illamående, urtikaria, klåda vanligast) stäng tillfälligt av infusionen och ge antihistamin (t ex munsönderfallande desloratadin 10 mg eller intravenöst Tavegyl 2 mg).</p>
<h2>Aciklovir 25 mg/ml (20 ml = 500 mg) ⇒ Rött lkm-rum</h2>
<p>Indikation: Virushämmande medel för systemiskt bruk.</p>
<p>Geavir = Aciklovir (dock olika spädning). Spädning nedan enligt FASS:</p>
<p>Varje dos av den utspädda stamlösningen (5 mg/ml) bör administreras i form av långsam intravenös infusion under loppet av 1 timme. Administrering bör ske via separat kanyl. Alternativt kan den koncentrerade lösningen (stamlösningen) innehållande 25 mg/ml (se nedan) tillföras direkt intravenöst under loppet av 1 timme med hjälp av en hastighetskontrollerad infusionspump.</p>
<h2>Actilyse (alteplas) ⇒ Rött lkm-rum</h2>
<p>Indikation: Trombolytisk behandling vid akut hjärtinfarkt, lungemboli (tidigare även ischemisk stroke men numera ges Metalyse).</p>
<p>Späds med tillhörande vätska: 20 mg resp. 50 mg späds med 20 ml resp. 50 ml till styrkan 1 mg/ml.</p>
<p>Steg 1. Överföringskanyl i vätska. Steg 2. Pulver i kanyl. Steg 3. Vänd. Steg 4. Skaka försiktigt blandningen.</p>
<p>FASS anger olika dosscheman beroende på indikation och vikt.</p>
<p>Enligt VGR: Actilyse vid lungemboli med instabil haemodynamik. Ge 10 mg Actilyse som bolusdos under 1 minut. Därefter ges 90 mg under 2 timmar</p>
<p>Enligt AKM Lund:</p>
<p>Hjärtstillestånd:</p>
<p>Injektion av 50 ml (50 mg) lösning under 1–2 min som bolusdos. Infusion av 50 ml (50 mg) lösning och ska administreras med sprutpump. Hastigheten 25 ml/h  under 2 h.</p>
<p>LE med hemodynamisk påverkan hos patienter som väger> 65 kg:</p>
<p>Injektion av 10 ml (10 mg) lösning under 1–2 min som bolusdos. Infusion av 90 ml (90 mg) lösning och ska administreras med sprutpump. Hastigheten 45 ml/h under 2 h.</p>
<p>LE med hemodynamisk påverkan hos patienter som väger <65 kg:</p>
<p>Injektion av 10 ml (10 mg) lösning under 1–2 min som bolusdos. Infusion av 1,5 ml/kg (1,5 mg/kg) lösning under 2 h.</p>
<h2>Adenosin 5 mg/ml (2 ml) ⇒ Rött lkm-rum</h2>
<p>Indikation: Antiarytmika och diagnostikum. Avbrytande av paroxysmal supraventrikulär takykardi innefattande AV-noden. Ges vid PSVT (prova med modifierad valsalva före!).</p>
<p>Att få adenosin känns som en kraftig tyngd i bröstkorgen, som att hjärtat stannar, en våg genom kroppen, overklighetskänsla, andnöd.</p>
<p>Ges endast i Akutrummet med tillgänglig defibrillator samt pågående dropp.</p>
<p>Ges outspädd i.v; initialt 5 mg ⇒ upprepa 5 mg eller enligt FASS, högre dos 10 mg ⇒ tredje dos 15 mg vb, Doser större än 15 mg krävs vanligtvis inte.</p>
<p>Flusha med NaCl, 10 ml + 10 ml</p>
<p>Infarten ska sättas så centralt som möjligt (armvecket, ej handrygg). Läkare kan vilja höja armen. Måste spolas (flushas) genast med NaCl, tips är att koppla på en trevägskran och ha sprutan med koksalt fastkopplad och redo.</p>
<p>Enligt FASS: "Om adenosin ges i en infartskanyl, ska det injiceras så proximalt som möjligt följt av en snabb flush med fysiologisk koksaltlösning. Om tillförsel sker i perifer ven, ska en grov kanyl användas /.../ Blodtrycket bör mätas på den arm som ej är ansluten till adenosininfusionen". Enligt Internetmedicin: ”Vid känd deltavåg bör man vara försiktig med adenosin då detta kan ge upphov till förmaksflimmer hos en del patienter. En form som är svårreverserad.”</p>
<p>Enligt EKG.nu: ”Adenosin är absolut kontraindicerat vid oregelbunden bredökad takyarytmi.”</p>
<p>Icke farmakologisk åtgärd: Modifierad valsalva manöver, patienten ska sitta upp i sängen och blåsa i en 10 ml spruta, så att kolven rör på sig, under 15 sekunder och sen sänker man snabbt huvudändan och samtidigt höjer upp benen 45° i 15 sekunder.</p>
<h2>Adrenalin 0,1 mg/ml (förfyllda sprutor) ⇒ Rött lkm-rum</h2>
<h2>eller Adrenalin inj lösning 1 mg/ml ⇒ Alla lkm rum kylskåp</h2>
<p>Beskrivning: Adrenalin är en katekolamin, som stimulerar det sympatiska nervsystemet varvid hjärtfrekvens, minutvolym och koronargenomblödning ökar. Bronkialmuskulaturen relaxeras och en avsvällning av bronkial-slemhinnan åstadkommes genom kärlkonstriktion.</p>
<p>Finns som koncentrerad (1 mg/ml) och som färdigutspädd (0,1 mg/ml).</p>
<p>Kan ges i.v. (0,1 mg/ml), i.m. (1 mg/ml), s.c. (1 mg/ml) samt som inhalation</p>
<p>Vid HLR: Ges 10 ml (0,1 mg/ml lösning) (1 mg) adrenalin genom i.v. eller i.o. administrering, upprepas tills spontan cirkulation återkommer (ROSC). Följ HLR-algoritm.</p>
<p>Vid anafylaxi (i.m.): Adrenalin (1 mg/ml), 0,3-0,5 mg (0,3-0,5 ml) (vuxna) ges snabbt i.m. i lårets utsida. Om otillräcklig effekt kan ytterligare dos ges med cirka 5-10 minuters mellanrum.</p>
<p>Adrenalin - varför i lårmuskeln och inte i armen? Kort svar: Bättre upptag.</p>
<p>"Intramuskulär injektion av adrenalin i övre delen av lårmuskulaturen (musculus vastus medialis) ger snabbare och högre plasmanivåer än injektion som ges subkutant eller intramuskulärt i armen (musculus deltoideus) hos både barn och vuxna." (, 2016)</p>
<p>Vid anafylaxi (i.v.): Om intravenös venväg och EKG-registrering finns kan utspätt Adrenalin (0,1 mg/ml) 1-5 ml ges intravenöst (således 0,1-0,5 mg). Injektionstiden bör vara minst ett par minuter. OBS! Administering i.v. ger stora obehag, med stark huvudvärk, hjärtklappning och ljuskänslighet.</p>
<p>Vid anafylaxi/bronkospasm (inh): Adrenalin (1 mg/ml) 1 mg (1 ml) späds lika delar NaCl till 2 ml inhalationsvätska.</p>
<p>Adrenalin-dropp: Dra ut 4 ml från 100 ml NaCl-påse först, tillsätt sen 4 ml adrenalin (1 mg/ml = 4 st ampuller, finns i kylskåpet). Detta ger en styrka på 0,04 mg/ml = 40 mikrogram/ml. Läkare bestämmer hastighet på infusion. Ges via sprutpump (likt Noradrenalin) eller droppräknare.</p>
<h2>Agilus ⇒ Finns på IVA, ej på Akuten</h2>
<p>Indikation: Vid malignt hypertermi ska behandling med dantrium (Agilus, Dantrolen) starta utan dröjsmål. Även som farmakologisk tilläggsbehandling vid malignt neuroleptikasyndrom (MNS).</p>
<p>Spädning: För intravenös användning. Varje injektionsflaska ska förberedas genom att 20 ml vatten för injektionsvätskor tillsätts, varefter flaskan skakas tills lösningen är upplöst. Beredd Agilus är en gulorange, slutlig volym på 22,6 ml.</p>
<p>Biverkningar: Agilus är ett skelettmuskelavslappnande medel. Den vanligaste rapporterade biverkningen vid</p>
<p>intravenös administrering av dantrolen, skelettmuskelsvaghet</p>
<h2>Akineton inj 5 mg/ml (1 ml) ⇒ Gult lkm-rum (antidothyllan)</h2>
<p>Aktiv substans: biperiden (som är ett antikolinergikum med central effekt). Indikation: Parkinsonism. Medikamentellt betingade extrapyramidala symtom (akut dystoni och initial dyskinesi).</p>
<p>Ska ej spädas: Ges intramuskulärt eller långsamt intravenöst.</p>
<p>Biverkningar: Antikolinerga symtom.</p>
<h2>Albumin (Alburex) 200 g/liter (100 ml) ⇒ Rött lkm-rum</h2>
<p>Blodsubstitut och plasmaproteiner. Ges vid återställande eller upprätthållande av cirkulerande blodvolym vid volymbrist och när användning av en kolloid är lämplig.</p>
<p>Kan ges i samma hastighet som paracetamol utan att spädas.</p>
<p>Barn ska ha lösningen som är på 50 g/liter. Enligt FASS: Infusionshastigheten ska anpassas till individuella behov och indikation. Enligt AKM Lund: Intravenös infusion över 15–30 min.</p>
<p>Biverkningar: Urtikaria, blodvallningar, feber och illamående i sällsynta fall. Avbryt infusionen. Enligt FASS: Det rekommenderas bestämt att varje gång [albumin] ges till en patient ska produktnamn och satsnummer noteras för att upprätthålla en koppling mellan patienten och produktens satsnummer.</p>
<h2>Alfentalin 0,5 mg/ml (2 ml) ⇒ Gult lkm-rum</h2>
<p>Beskrivning: Ultrakortverkande opioid. Hanteras av erfaren anestesiolog.</p>
<p>Indikation: Analgetikum vid korta eller medellånga kirurgiska ingrepp.</p>
<p>Vid intravenös tillförsel sätter analgesin in snabbt, inom 1-2 minuter och ungefär samtidigt inträder andningsdepression.</p>
<p>Kan ges intranasalt. Använd MAD (intranasal spray med spruta). Kan ges i kombination med Midazolam.</p>
<p>Biverkningar: Andningsdepression, bradykardi och övergående hypotension, illamående, kräkningar, yrsel, muskelrigiditet. Om andningsdepression eller hypotension uppträder ventilera patienten och ge eventuellt Naloxon.</p>
<h2>Amiodarone 50 mg/ml (3 ml) ⇒ Rött lkm-rum</h2>
<p>Retbarhetsnedsättande medel.</p>
<p>Indikation: Ges vid symtomgivande hjärtarytmier inkl. symptomgivande ventrikulär och supraventrikulär takyarytmi, förmaksflimmer och förmaksfladder, AV-block, Wolff-Parkinson Whites syndrom, andra livshotande kammararytmier och kammarflimmer. Ges under övervakning/monitorering.</p>
<p>Vid HLR (ventrikelflimmer eller pulslös ventrikeltakykardi) följ HLR-algoritmen: startdosen är 6 ml (300 mg) (50 mg/ml) + 14 ml glukos (50 mg/ml) som aspireras ut från infusionspåsen. Dosen injiceras snabbt. Nästa dos, 3 ml (150 mg) spädd med 7 ml glukoslösning.</p>
<p>Infusion (standarddos): 5 mg/kg kroppsvikt, utspädd med 250 ml (50 mg/ml) glukos, intravenös infusion på 20 min upp till 2 h.</p>
<p>Enligt PM från AVA: 600 mg (12 ml) spädes med 88 ml Glucos 5 % ⇒ 6 mg/ml</p>
<p>Laddningsdos som infusion 5 mg/kg över 20 min – 2 h</p>
<p>Kontinuerlig infusion 7,5 – 15 mg/kg/24h</p>
<p>Kontraindikationer: Olika former av bradykardi eller rubbningar i hjärtats retledningsförmåga. Biverkningar: Hypotension, bradykardi, överledningsstörningar kan förekomma. OBS! Bör enbart spädas med Glukos 50 mg/ml. Ej blandbar med NaCl pga risk för utfällning.</p>
<h2>Anticholium (se Fysostigmin) ⇒ Gult lkm-rum (antidothyllan)</h2>
<p>se Fysostigmin</p>
<h2>Arixtra 2,5 mg/0,5 ml (förfylld spruta) ⇒ Rött lkm-rum</h2>
<p>Aktiv substans: fondaparinux. Antitrombosmedel vid instabil angina eller icke ST-höjningsinfarkt (NSTEMI) för vilket akut invasiv behandling är inte aktuellt samt behandling av ST-höjningsinfarkt (STEMI) vid behandling av trombolytika som initialt inte ska erhålla någon repurfusionsbehandling.</p>
<p>Ges subkutant med patient liggande, för att patienten ska få i sig hela volymen.</p>
<p>Arixtra 1,5 mg/0,3 ml som förfylld (reducerad dos) finns på AVA.</p>
<p>Observandum om patienten redan står på blodförtunnande.</p>
<h2>Atorvastatin 80 mg tabl ⇒ Rött lkm-rum</h2>
<p>Som en del av AKS-behandling: ”Experimental studies with statins in ACS have shown several other effects that could extend the clinical benefit beyond the lipid profile modification itself. In particular, statins demonstrated the ability to induce anti-inflammatory effects, modulate endothelium and inhibit the thrombotic signaling cascade...” ()</p>
<h2>Atropin 0,5 mg/ml (1 ml alt. 20 ml)
OBS! 20 ml endast i Gult lkm-rum (antidothyllan)</h2>
<p>Indikation: Ges vid bradykardi, t.ex. AV-block. Ges även vid intubering. Atropin har kramplösande effekt på glatt muskulatur. Farmakologi: Antikolinergikum, motverkar effekten av acetylkolin. Atropin binder till och blockerar muskarinreceptorer, vilka normalt aktiveras av acetylkolin. Det hämmar motilitet och motverkar spastiska kontraktionstillstånd bland annat i gastrointestinalkanalen. Atropin verkar sekretionshämmande främst på saliv, bronkialsekret och magsaft. Det minskar även svettkörtlarnas sekretion medan mängden galla, urin eller mjölk ej påverkas. Genom hämmande verkan på vagus ökar atropin hjärtfrekvensen.</p>
<p>Ges ospätt i.v. Kan ges s.c. om ingen infart finns.</p>
<p>Vuxna vid bradykardi: 0,5–1 mg (1–2 ml).</p>
<p>Vid stensmärta: 0,25-0,5 mg = 0,5-1 ml, s.c. eller i.v.</p>
<p>Som antidot krävs högre doser: vid exponering av nervgaser, organiska fosforföreningar, svampförgiftning, m.m.</p>
<p>Biverkningar: Ökad hjärtfrekvens pga den antikolinerga effekten av läkemedlet.</p>
<h2>Atropinsulfat 10 mg/ml (högkoncentrerad) ⇒ Gult lkm-rum (antidothyllan)</h2>
<p>Obs! Högkoncentrerad atropin (10 mg/ml). Indikationer: atropinsulfat används främst vid förgiftning med organiska fosforföreningar (exempelvis insekticider) och nervgaser. Det kan också användas för att behandla symtom på överdosering med kolinesterashämmare, som vissa mediciner mot Alzheimer och myasthenia gravis, samt vissa typer av svampförgiftning.</p>
<p>Bör spädas före användning. Vid svår förgiftning kan atropin ges som infusion.</p>
<p>Som antidot kan behövas högre koncentration: vid exponering av nervgaser, organiska fosforföreningar, svampförgiftning, m.m.</p>
<h2>Berinert 500 IE (pulver + vätska) ⇒ Rött lkm-rum (ska tas bort)</h2>
<p>Indikation: Hereditärt angioödem typ I och II (HAE). Behandling av akuta anfall och prevention av anfall före ingrepp. OBS! Är ett dyrt läkemedel. Farmakologi: Berinert innehåller C1-esterashämmare, ett protein som reglerar inflammatoriska processer. Vid hereditärt angioödem (HAE) saknas eller fungerar C1-esterashämmare dåligt, vilket leder till överproduktion av bradykinin, ett ämne som orsakar svullnad. Tillförsel av Berinert återställer C1-esterashämmarens funktion, minskar bradykinin-nivåerna, och motverkar därmed svullnad och inflammation.</p>
<p>Dosering: 20 IE/kg kroppsvikt. Lösningen ska administreras genom långsam i.v. injektion, kan också administreras genom infusion (4 ml/minut).</p>
<p>Enligt Janusinfo: ”I svåra fall ges C1-INH-koncentrat (Berinert) långsamt iv. Dosering: 20 E/kg kroppsvikt (ofta räcker 500–1 000 E om om behandlingen sätts in i tid). Effekt efter 0,5–3 timmar (snabbare effekt i mukosan än i huden) och varar 3–5 dygn. Behandlingen upprepas vb. Patienter med återkommande svåra angioödem är ofta utrustade med C1-INH-koncentrat”. (Självadministrering sker då subkutant)</p>
<h2>Betapred per oralt (betametason) 0,5 mg/tabl</h2>
<p>Glukokortikoid. Verksam substans: betametason. Indikation: Inflammatoriska och allergiska tillstånd (t.ex. septisk chock, svår astma, RA, anafylaxi).</p>
<p>Enligt Janusinfo: ”Kortison har ingen akut insättande effekt. Målsättningen med medicineringen är att blockera sena effekter av den allergiska reaktionen… Kortisonet har ingen effekt förrän efter ca 2 timmar…”</p>
<p>Enligt Janusinfo: 6 år-vuxna ⇒ 10 tabletter (tuggas, sväljs hela eller löses i vatten)</p>
<p>Enligt Läkemedelsboken vid allergi: 10 tabletter per os</p>
<p>OBS! Vid allergisk reaktion ges kortison i kombination med antihistamin vilket har snabbare effekt.</p>
<h2>Betapred intravenöst (betametason) 4 mg/ml</h2>
<p>Glukokortikoid. Verksam substans: betametason. Indikationer: svår astma, anafylaxi, transfusionsreaktion, pseudokropp, chock av olika genes, hjärnöden, steroidskydd. Farmakologi: Minskar produktionen av cytokiner, prostaglandiner, m.m. Minskar autoimmuna reaktioner. Minskar läckage från blodkärl (vaskulär permeabilitet), vilket reducerar svullnad och rodnad.</p>
<p>Status asthmaticus och allergiska reaktioner: 8 mg (2 ml) som långsam (1 min) intravenös injektion. Ytterligare 4 mg (1 ml) intravenöst kan övervägas. Upp till 20 mg (5 ml) kan vid behov injiceras intravenöst som stötdos. Dosen upprepas så länge tillståndet varar. Blandbart med natriumklorid 9 mg/ml eller glukos 50 mg/ml.</p>
<p>Pseudokrupp och epiglottit: Snarast 4 mg (1 ml) helst intravenöst. Dosen upprepas vid behov.</p>
<p>Chocktillstånd: Vuxna: 4-20 mg (1-5 ml) som långsam intravenös injektion. Dosen kan upprepas 3-4 gånger under 24 timmar eller så länge som tillståndet varar.</p>
<p>Evidens enligt vårdprogrammet för anafylaxi (2024):</p>
<p>”Kortikosteroider har tidigare ofta används vid anafylaxi med mål att minska utdragna reaktioner och förhindra bifasiska reaktioner även om evidens för effekten saknats. Användningen har senaste åren alltmer ifrågasatts då man i senare studier ser att bifasiska reaktioner inträffar trots givna kortikosteroider. Utöver det så tar det upp till 2 timmar innan kortikosteroider börjar verka. I och</p>
<p>med ovanstående rekommenderas inte rutinmässig användning av kortikosteroider vid behandling av anafylaxi. Hos patienter med befintlig astma med astmasymtom i samband med anafylaxi rekommenderas en stötdos orala kortikosteroider som del i astmabehandlingen. Det är viktigt att betona att steroider inte administreras som en behandling för anafylaxi, utan som behandling för astma. Intravenös administration av kortison ger ingen behandlingsvinst jämfört med peroralt intag och ska förbehållas patienter som inte kan inta tabletter”</p>
<h2>Bricanyl (terbutalin) 0,5 mg/ml (1 ml) ⇒ Rött lkm-rum</h2>
<p>Verksam substans: terbutalin. Injektionsvätska/koncentrat till infusionsvätska.</p>
<p>Beskrivning: Terbutalin är en adrenerg beta-2-receptorstimulerare som</p>
<p>genom selektiv stimulering av beta-2-receptorer ger bronkdilatation och</p>
<p>uterusrelaxation. Indikationer: För lindring av bronkkonstriktion vid astma och kroniskt obstruktiv lungsjukdom hos patienter som inte orkar inhalera.</p>
<p>Kontraindikationer: vid pulmonell hypertension och hjärtsjukdomar såsom obstruktiv hypertrofisk kardiomyopati eller aortastenos.</p>
<p>Andningsbesvär: Om patienten ej orkar inhalera ges injektion 1 ml sc. (Används också för att avstanna prematurt värkarbete). Farmakologi: Den bronkdilaterande effekten av terbutalin givet i subkutan injektion inträder inom 5 minuter och maximal effekt uppnås efter cirka 30 minuter.</p>
<p>Subkutan administrering: Ges utan att spädas.</p>
<p>Intravenös administrering: Kan ges utan att spädas under 5 minuter Kan spädas med 9 ml NaCl vid intravenös injektion. Långsam intravenös injektion.</p>
<p>Biverkningar: Tremor, huvudvärk, takykardi, muskelkramper,</p>
<h2>Brinavess 500 mg/25 ml (25 ml) ⇒ Rött lkm-rum</h2>
<p>Snabb konvertering av nyligen debuterat förmaksflimmer till sinusrytm hos vuxna.</p>
<p>Farmakologi: Vernakalant blockerar flera jonkanaler i förmaken, vilket ger en förlängning av förmakens refraktärperiod som i sin tur resulterar i en frekvensberoende sänkning av överledningen av den elektriska impulsen. Vernakalant verkar relativt snabbt: mediantiden till konvertering är 8–14 minuter och halveringstiden är 3–5 timmar</p>
<p>Praktiskt: Ska ges under telemetri under infusionstiden och i minst 15 minuter efter avslutad infusion. Kontrollera patienten med avseende på tecken och symtom på ett plötsligt blodtrycksfall eller plötsligt sänkt hjärtfrekvens.</p>
<p>Kostnad för Brinavess är: 3 500 kr/förp (2024).</p>
<p>Läkare kan använda broschyr med mått på dosering, hastighet, doseringsguide. Späds med NaCl. Ges via droppräknare. Vänta 15 min efter första dosens avslut innan dos nr 2 ges.</p>
<p>Biverkningar: vanliga är smakuppfattning, yrsel, nysning, hosta, näsbesvär, smärta/värmekänsla vid infusionsställe eller extremiteter (FASS). ”The most common adverse events are dysgeusia [smakrubbning] (19%), sneezing (13%), paresthesia [stickningar] (7%), and nausea (7%), which are likely to be related to Na+ channel blockade in the central nervous system. These side effects have been considered mild or moderate and not treatment limiting. Related serious adverse events /…/ include hypotension, bradycardia, and ventricular arrhythmia. /…/ Hypotensive episodes usually occur within 15 minutes of following vernakalant infusion, are transient, and generally resolve without pharmacological intervention” (Tsuji & Dobrev, 2013).  Effektivitet: ”…approximately 50% of the patients who received vernakalant reverted to sinus rhythm before 90 minutes compared with approximately 5% with placebo or amiodarone” (Camm, 2014). //… konvertering av förmaksflimmer med duration <48 timmar och frånvaro av kontraindikationer. En genomgång visade att 71 procent av flimren konverterade till sinusrytm med en mediantid till omslag på 10 minuter. Dessa patienter hade genomsnittlig flimmerduration på 11 timmar (Juhlin & Rosenqvist, 2015).</p>
<h2>Buccolam 10 mg ⇒ Grönt/ Rött lkm-rum</h2>
<p>Verksam substans: Midazolam. Indikation: Munhålelösning för behandling av krampanfall. Buccolam är avsett för användning i munhålan. 10 mg (orange färg) är avsedd för från ålder 10 år. Barndoser kan hittas på Barnakuten. Hela mängden lösning sprutas in långsamt i mellanrummet mellan tandköttet och kindens insida:</p>
<p>Farmakologi: Krampanfall orsakas av för hög elektrisk aktivitet i hjärnan. Buccolam binder till och aktiverar receptorerna för signalsubstansen GABA i hjärnan. Signalsubstanser som GABA är kemikalier som gör det möjligt för nervcellerna att kommunicera med varandra. GABA bidrar till att minska den elektriska aktiviteten i hjärnan. Genom att aktivera dessa receptorer förstärker Buccolam effekten av</p>
<p>GABA, vilket stoppar krampanfallet.</p>
<h2>Budesonid (inhalation) ⇒ Rött lkm-rum</h2>
<p>Överväg Ventoline (salbutamol) innan budenosid, vid obstruktiva symptom.</p>
<p>Beskrivning: Lokalt verkande kortikosteroid för inhalationsbruk.</p>
<p>Indikationer: Retande gaser/rökgaser. Se GIC för mer info.</p>
<p>Dosering vuxna: 10 inhalationer, håll andan i 10 sekunder mellan varje inhalation. Kan upprepas efter 10 minuter, då med halva dosen.</p>
<p>Dosering barn: 5 inhalationer, håll andan i 10 sekunder mellan varje inhalation.</p>
<p>Kan upprepas efter 10 minuter, då med halva dosen.</p>
<h2>Burinex 0,5 mg/ml (4 ml) ⇒ Finns ej på Akuten</h2>
<p>Loop-diuretikum. Ges vid svårare form av ödem samt intoxikationer för forcerad diures.</p>
<p>Vid lungödem: Initialt 0,5–1 mg i.v., eventuellt upprepas samma dosering efter ca 20 min.</p>
<p>Infusion: Burinex injektionsvätska ska blandas med högst 20 ml per 100 ml isoton infusionsvätska.</p>
<p>Biverkningar: Elektrolytstörningar (hypokalemi, hyponatremi, hypomagnesiemi), alkalos, hyperglykemi, hyperuricemi, gastrointestinala besvär (illamående, kräkningar, diarré, förstoppning), hudrodnad och yrsel.</p>
<h2>Buscopan ⇒ Finns ej på Akuten</h2>
<p>Aktiv substans: hyoscinbutylbromid. Indikation: Akut smärta orsakat av spastiska tillstånd i mag- och tarmkanalen, gallvägar, urogenitalområdet och</p>
<p>pankreas. Administrationssätt: Subkutant/Intramuskulärt/Intravenöst.</p>
<p>Farmakologi: -Buscopan är ett antikolinergiskt läkemedel som kan förstärka den antikolinerga effekten av tri- och tetracykliska antidepressiva läkemedel, sedativa antihistaminer, antipsykotika, kinidin, disopyramid och andra antikolinergika (t ex tiotropium, ipratropium, atropinliknande substanser). Samtidig behandling med dopaminantagonister som metoklopramid (primperan) kan minska båda</p>
<p>läkemedlens effekt på mag-tarmkanalen. Buscopan kan förstärka takykardi orsakad av beta-adrenergika.</p>
<h2>Calciumgluconat (10 ml) ⇒ Rött lkm-rum</h2>
<p>OBS! Kalciumglukonat och Kalciumklorid är inte samma. ”Kalciumklorid” innehåller ca 3 ggr så mycket kalcium/ml som Kalciumglukonat.</p>
<p>Konvertering: 10 ml, 94 mg/ml (ca 10 %) ⇔ 10 ml = 940 mg ⇔ 10 ml = 2,5 mmol</p>
<p>Indikationer: Behandling av hypokalcemi, toxisk överdos av betablockerare och kalciumantagonister (verapamil och diltiazem som kan påverka hjärtats retledningssystem = de har negativ inotrop effekt) samt kan också ges för att motverka akuta EKG-förändringar vid hyperkalemi. Ges också i samband med massiv blodtransfusion för att korrigera joniserat Ca.</p>
<p>Hypokalemi: Akutbehandling vid arytmi/kardiell påverkan. Kalcium påverkar inte serumkalium men motverkar de kardiella effekterna av hyperkalemi. Ge 10-20 ml av Calcium Gluconate B Braun 94 mg/mL på 3-5 minuter. Kan upprepas efter 5 minuter om man inte ser någon effekt. Står patienten på digitalis bör man vara försiktig med kalciumtillförsel.</p>
<p>Kan ges ospädd; långsamt intravenöst 10 ml på ca 3-5 min.</p>
<p>Infusion; 10 ml per 500 ml Ringer Acetat, NaCl-dropp alt. buffrad Glukos 25 mg/ml.</p>
<p>Enligt Braun: ”The patient should lie down and be carefully monitored during the injection. Monitoring should include monitoring the heart rate or ECG monitoring /…/ the intravenous injection rate should not exceed 2 ml (0.45 mmol calcium) per minute /…/ intramuscular injections should only be performed if a slow intravenous administration is not possible.”.</p>
<p>Biverkningar: Hyperkalcemi samt abscesser och nekroser om injektion hamnar extravasalt (starkt vävnadsretande). Vid för snabb injektion kan illamående, kräkning, värmekänsla, svettning, lågt blodtryck.</p>
<h2>Carbomix 50 g ⇒ Rött lkm-rum</h2>
<p>Kolsuspension (aktivt kol). Indikation: Ges vid akuta förgiftningar.</p>
<p>Giftinfo: Många faktorer kan fördröja giftabsorbtionen varför det kan vara motiverat att ge kol upp till en timme efter intag av flytande ämnen och upp till två timmar efter tablettintag. När toxisk dos av ett depotpreparat intagits är det ofta befogat att ge ytterligare en dos kol efter 2 timmar.</p>
<p>Internetmedicin: "Medicinskt kol (Carbomix)... kan ges upp till 2-3 dygn efter förtäring av giftig svamp. Kol ges i upprepade doser under ett dygn. Bör ges även i sent skede efter förgiftning med amatoxin."</p>
<p>Kontraindikationer: Ges ej vid intoxikation av frätande ämne, ren petroleumprodukt, medvetandepåverkan (behov av intubation?), sväljningssvårighet (behov av v-sond?). Risk för kräkning och aspiration</p>
<p>Blandas med kranvatten. Ges per oralt eller via eventuell ventrikelsond. Spola igenom v-sonden efter administrering, då när den ska dras ut kan rester av carbomix hamnar överallt.</p>
<p>Giftinformationscentralen: ”Kolet kan, om det behövs, blandas med saft eller två teskedar socker för att få en tilltalande smak.”</p>
<p>Doseringen är 50 g kol initialt till vuxna.</p>
<p>Till barn ges minst 10 g men man bör om möjligt eftersträva att tillföra 25 g.</p>
<p>Biverkningar enligt Internetmedicin: ”Kolet i sig har ingen toxicitet men kan orsaka förstoppning. Lungaspirerade kolpartiklar kan däremot orsaka obstruktivitet och slemstagnation i bronkträdet. Det är därför viktigt att undvika aspiration i samband med tillförsel av kol.”</p>
<p>OBS! Aktivt kol adsorberar ett stort antal läkemedel vilkas absorption därför minskar. Carbomix och andra läkemedel bör därför tas med minst 2 h mellanrum</p>
<h2>Catapresan (se Klonidin) ⇒ Finns i Trombolysvagnen, ej på Akuten</h2>
<p>se Klonidin</p>
<h2>Celeston 5,7 mg/ml (1 ml) ⇒ Grönt/Gult lkm-rum</h2>
<p>Innehåller betametason (samma som Betapred) men är för glukokortikoid för intramuskulär, intraartikulär och lokal injektion. Får ej ges intravenöst eller subkutant. Indikationer: Ospecifik steroidterapi när intensiv behandling är önskvärd t ex vid status asthmaticus, svåra allergiska tillstånd, anafylaktiska reaktioner, transfusionsreaktioner och pseudokrupp. Ges också vid hjärnödem.</p>
<h2>Celocurin 50 mg/ml (2 ml) ⇒ Finns på IVA, ej på Akuten</h2>
<p>Perifert verkande muskelavslappnande medel.</p>
<p>Bör ges vid närvaro av anestesi. Det slår temporärt ut alla muskelfunktioner. Används vid intubering för att minska spasm i luftvägarna och underlätta införandet av tuben. Ges av anestesipersonal. Kallas för pilgift.</p>
<p>Enligt Läkemedelsverket: "Succinylkolin (suxametonium) skall endast ges av eller under överinseende av erfaren kliniskt verksam anestesiolog /.../ Intubationsmaterial, respirator och syrgas skall finnas tillgänglig vid admin. /.../</p>
<p>Kontraindikation: Stora brännskador, massivt vävnadstrauma, njursvikt med serumkaliumökning, svår långvarig sepsis, svår hyperkalemi, tidigare känd överkänslighet mot succinylkolin, familjär malign hypertermi /.../</p>
<p>Den vanligaste biverkan är muskelömhet/muskelsmärta. Upp till 60% av patienterna har rapporterat denna biverkan postoperativt /.../ samt blodtrycksfall, bradykardi, arytmi..."</p>
<h2>Confidex 500 IE + 20 ml ⇒ Finns på IVA, ej på Akuten</h2>
<p>Ändra ordination till Ocplex (som vi har) om möjligt.</p>
<p>OBS! Confidex ≠ Ocplex (ej utbytbart enligt FASS). Har dock samma verksamma substanser men kräver läkarordination vid utbyte!</p>
<p>Enligt Läkemedelsinformationscentralen: Eftersom Confidex och Ocplex är biologiska läkemedel, är de enligt läkemedelsverket inte utbytbara. En</p>
<p>annan anledning att de två läkemedlen inte är utbytbara tycks vara dess varierande innehåll av aktiva substanser.</p>
<p>Indikation: Hemostatika (blodstillande läkemedel). Behandling av blödning.</p>
<p>Beredning: Sätt överföringskanylen först i flaskan med vätska på plan yta – därefter vänd och koppla den till flaskan med pulvret. Flaskan med pulver har ett negativt tryck. Efter blandning, snurra flaskan försiktigt. Ger 25 IE/ml och förblir färglös till lätt blåaktig.</p>
<h2>Cordarone (se Amiodarone)</h2>
<p>se Amiodarone</p>
<h2>Cyanokit 5 g + 200 ml NaCl ⇒ Gult lkm-rum (antidothyllan)</h2>
<p>Aktiv substans: hydroxokobalamin</p>
<p>Pulver till infusionsvätska, lösning 5 g. Lagerhållning i Gult lkm-rum. Finns också i akutrummens åtgärdslåda för Brännskada.</p>
<p>Indikation: Behandling av känd eller misstänkt cyanidförgiftning hos alla åldersgrupper. Cyanokit ska användas tillsammans med lämplig sanering och stödåtgärder. Dosering: Initial dos vuxna: 5 g (+ 200 ml NaCL, ge hela volymen av den beredda lösningen). Vänd injektionsflaskan upp och ner under minst 1 min så att lösningen blandas. Skakas ej, då detta kan orsaka skumbildning. Den färdiga lösningen är mörkröd, vilket gör det svårt att se olösta partiklar.</p>
<p>Initiala dos för barn (0 till 18 år): 70 mg/kg kroppsvikt, dock högst 5 g.</p>
<p>Den initiala dosen av Cyanokit administreras som en intravenös infusion under 15 minuter. Beroende på förgiftningens svårighetsgrad och det kliniska svaret, kan en andra dos administreras. Hastigheten vid intravenös infusion av andra dosen varierar mellan 15 minuter (för patienter som är ytterst instabila) och 2 timmar baserat på patientens tillstånd.</p>
<p>Förpackningen fungera som hållare och kan hängas upp. Etiketten från förp. ska sättas på patientens akutjournal (info om att pat fått lkm). Redan under infusionen färgas hud, slemhinnor, plasma och urin röd-violett. Missfärgningen försvinner inom 4-5 dagar.</p>
<h2>Dantrolen, 20 mg pulver till injektionsvätska ⇒ Finns ej på Akuten</h2>
<p>OBS! Numera finns Agilus på IVA som är lättare att späda på kortare tid.</p>
<p>Indikation: Vid malignt hypertermi ska behandling med dantrium (Agilus, Dantrolen) starta utan dröjsmål. Även som farmakologisk tilläggsbehandling vid malignt neuroleptikasyndrom (MNS).</p>
<p>Spädning: Torrsubstansen i en ampull löses i 60 ml sterilt vatten. När</p>
<p>substansen är löst, vilket tar minst 1 minut, ska det injiceras</p>
<p>intravenöst, 1 mg/kg/min (= snabb injektion!) En adekvat startdos</p>
<p>för en vuxen person innebär att man på kort tid måste bryta och</p>
<p>späda 10 ampuller (200 mg), vilket realistiskt kräver en insats av</p>
<p>3 – 4 personer.</p>
<p>StatPearls: 2.5 mg/kg until the reaction subsides up to a maximum of 10 mg/kg.</p>
<p>VGRegion: Ofta anges maxdosen till 10 mg/kg men det finns ingen absolut</p>
<p>övre gräns för dantrolene sodium (Dantrium®), symptomen styr!</p>
<h2>Cyklokapron (se Tranexamsyra)</h2>
<p>se Tranexamsyra</p>
<h2>Desentol (oral lösning) ⇒ Gult lkm-rum (antidothyllan)</h2>
<p>Antihistaminikum H1-antagonist. Inte en antidot ⇒ ej med i Antidotregistret.</p>
<p>Desentol används mot olika typer av allergiska reaktioner såsom nässelfeber, hösnuva eller allergisk klåda. Desentol innehåller ett antihistamin (difenhydramin) som motverkar och dämpar allergiska symtom. Difenhydramin verkar även lugnande. Har en smak av lakrits och anis.</p>
<p>Vuxna; 10 ml 2–4 gånger dagligen.</p>
<h2>Desferal 500 mg pulver ⇒ Gult lkm-rum (antidothyllan)</h2>
<p>Medel vid järnförgiftning (hemosideros).</p>
<p>Ges som långsam s.c. infusion under 8-12 h med infusionspump. Kan även ges som i.v. infusion med pump alternativt i.m. bolusinjektion - när s.c. inte går.</p>
<p>OBS! Får inte skyndas på då det kan leda till cirkulationskollaps - snabb intravenös infusion kan förorsaka hypotension och chock (till exempel flush, takykardi, cirkulationskollaps och urtikaria). Andra biverkningar; syn- och hörselstörningar samt ARDS, känslighet för infektioner, huvudvärk (vanligt).</p>
<p>500 mg löses i 5 ml sterilt vatten, vilket ger en 10% lösning som kan injiceras intramuskulärt. Därefter kan 10% lösning av Desferal kan spädas med infusionslösningar som rutinmässigt används.</p>
<h2>Desloratadin tabl 5 mg</h2>
<p>Perorala antihistaminer är den vanligaste egenbehandlingen vid lindrig allergisk rinokonjunktivit och används som basbehandling vid nästan all allergi. Farmakologi: Desloratadin verkar genom att blockera H1-receptorer, vilket hindrar histamin från att binda till dessa receptorer på celler i blodkärl och slemhinnor. Detta minskar inflammatoriska och allergiska symtom såsom svullnad, klåda och rinnsnuva. Läkemedlet har en snabb verkan och börjar ge effekt inom cirka 30 minuter efter intag, med en varaktighet på upp till 24 timmar, vilket möjliggör dosering en gång dagligen. Till skillnad från första generationens antihistaminer passerar desloratadin inte lätt över blod-hjärnbarriären, vilket innebär att det orsakar mycket liten eller ingen sedering.</p>
<p>Enligt FASS: Rekommenderad dos är 1 tabl (5 mg) en gång dagligen.</p>
<p>Enligt Läkemedelsboken: Rekommenderad dos är 2 tabl (dubbel dos = 10 mg) vid anafylaxibehandling.</p>
<p>Desloratadin har från och med 2019 ersatt Loratadin som p.o. antihistamin på Skånelistan och den finns i alla beredningsformer. Den är icke sederande. Den aktiva substansen i loratadin. Desloratadin är även det antihistamin som rekommenderas till gravida och ammande. Enligt FASS: ”Plasmanivåer av desloratadin kan uppmätas inom 30 minuter efter dosering. Desloratadin absorberas väl och maximal koncentration uppnås efter cirka 3 timmar”</p>
<h2>Diazepam 5 mg/ml (2 ml)</h2>
<p>Ångestdämpande, muskelrelaxerande, kramplösande, lugnande och sederande</p>
<p>Indikationer: Akuta ångest-, excitations- och orostillstånd. Sedering före operation i generell anestesi och vid diagnostiska ingrepp och regional anestesi. Finns att ge rektalt. Sedering före operation i generell anestesi och vid diagnostiska ingrepp och regional anestesi: Normaldos 0,1–0,2 mg/kg kroppsvikt intravenöst.</p>
<p>Status epilepticus: Normaldos initialt 1–2 ampuller (10–20 mg) intravenöst, därefter vid behov 1–2 ampuller (10–20 mg) under de närmaste timmarna.</p>
<p>Anxiolytikum: Vuxna ges initialt en låg dos t ex 2 eventuellt 5 mg vid behov upp till 3 gånger dagligen. Vid svåra ångest- och orostillstånd kan dock betydligt högre doser vara indicerade.</p>
<p>OBS! Flertalet epileptiska anfall upphör spontant inom ett fåtal minuter och kräver ingen akut behandling. Vid krampanfall tänk A-B-C-D-E, där friluftväg, stabilt sidoläge samt syrgasbehandling går före diazepam (Internetmedicin).</p>
<h2>Digifab 40 mg per ampull ⇒ Gult lkm-rum (kylvara)</h2>
<p>Kylvara. Finns inte med i FASS. Antidot ⇒ läs i Antidotregistret och Giftinfo</p>
<p>Indikation: Effektiv antidot, "DigiFab" (licenspreparat), bäst effekt på akut förgiftning. Diskutera gärna med Giftinformationscentralen. Indicerat vid livshotande arytmier (både taky och brady), hjärtsvikt, chock, utveckling av hyperkalemi (>5 mmol/l), progredierande CNS-symtom. Underliggande hjärtsjukdom stärker indikationen. Kalium sjunker snabbt vid tillförsel av antidot.</p>
<p>Dosering: Vid livshotande cirkulationspåverkan - Ge 160 mg (4 ampuller) DigiFab som infusion över 5 min. Därefter 160 mg som infusion under 1 tim följt av infusion 160 mg under 7 tim. Vid digitalisberoende symtomatologi kan en klar klinisk förbättring förväntas inom 10-30 min.</p>
<p>Mer info på Janusinfo och Antidotregistret.</p>
<p>Enligt Giftinfo: varje ampull löses i 4 ml sterilt vatten. Kan spädas ytterligare vid behov med natriumkloridlösning, 9 mg/ml.</p>
<p>Enligt Medscape: ”Each vial of DigiFab (40 mg of Fab) binds 0.5 mg digoxin”.</p>
<h2>Digoxin 0,25 mg (1 ml) ⇒ Rött lkm-rum</h2>
<p>Indikation: Hjärtinsufficiens. Förmaksflimmer och –fladder. Paroxysmal supraventrikulär takykardi. Farmakologi: Har direkta kronotropa effekter och sänker hjärtfrekvensen bl a genom vagusstimulering och förlängning av överledningstiden i AV-knutan. Ökar dessutom hjärtats kontraktionskraft, vilket reducerar pulsen vid hjärtinsufficiens på grund av förbättrad cirkulation. Digoxin är en hjärtglykosid som verkar genom att hämma Na+/K+-ATPas i hjärtmyocyter, vilket ökar intracellulärt kalcium och förbättrar hjärtkontraktion.</p>
<p>Enligt FASS: ”Digitalisering kan utföras på olika sätt. I brådskande fall kan erforderlig mängd digoxin tillföras vid ett tillfälle eller under en kort tidsrymd (snabbdigitalisering). Detta utförs effektivast med Digoxin injektionsvätska, som ges långsamt intravenöst (0,1 mg/min) eventuellt efter spädning med fysiologisk koksaltlösning”.</p>
<p>1 ml med styrkan 0,25 mg/ml som späds ut med 9 ml NaCl till styrkan 0,025 mg/ml = 25 mikrogram/ml.</p>
<p>Vanliga biverkningar enligt FASS: Arytmier; taky- och bradyarytmier samt överledningsrubbningar. Kräkningar, illamående, diarré. Anorexi, trötthet, huvudvärk. Antidot för digitalisintoxikation är DigiFab.</p>
<h2>Diklofenak inj vätska 25 mg/ml (3 ml)</h2>
<p>Indikation: Bl.a. postoperativ smärta och akuta smärttillstånd av lätt till måttlig intensitet (suppositorier och injektionsvätska). Akuta gallstens- och uretärstensanfall (injektionsvätska).</p>
<p>Akuta gallstens- och uretärstensanfall:</p>
<p>Enligt FASS - vuxna: Injiceras i glutealregionens övre laterala kvadrant djupt intramuskulärt. Vid otillräcklig effekt inom 30 minuter ges ytterligare 2-3 ml (50-75mg) i glutealregionen på motsatt sida.</p>
<p>OBS! Diklofenak skall inte ges som intravenös bolusinjektion (kärlretande). Beredning av infusionsvätska: 3 ml (75 mg) späds i 100-500 ml isoton NaCl eller glukoslösning och ges under 30 minuter-2 timmar.</p>
<p>Farmakologi: Vid intramuskulär injektion är den biologiska tillgängligheten ca 100% och maximal blodkoncentration nås i regel inom 10-20 minuter. Halveringstiden är 1-2 timmar.</p>
<p>Farmakologi vid njursten: NSAID-preparat minskar filtrationstrycket i njuren och ger alltså smärtlindring genom tryckreduktion och ej enbart genom allmän analgetisk effekt. I en välgjord klinisk prövning framstod diklofenak bättre än morfin, såväl ur effekt- som biverkningssynpunkt.</p>
<h2>Dimaval 50 mg/ml (5 ml) ⇒ Gult lkm-rum (antidothyllan)</h2>
<p>Finns även som kapslar ” Succicaptal 200 mg”. Ges vid förgiftning med arsenikföreningar, guldpreparat, kopparföreningar, kvicksilver samt oorganiska kvicksilverföreningar. Se GIC för respektive intox.</p>
<h2>DiTeeBooster (kylvara)</h2>
<p>Indikation: Re-vaccinering mot difteri och stelkramp och grundvaccinering av personer som saknar, har ofullständig eller okänd grundvaccinering.</p>
<p>Administreringssätt: diTeBooster ska administreras intramuskulärt, helst i området kring deltamuskeln. Kom ihåg: Omskakas före användning!</p>
<p>Glöm inte gul lapp (intyg för vaccination) med batchnr för spårning vid behov.</p>
<p>Skydd mot difteri och stelkramp förväntas bestå i minst 10 år.</p>
<p>Vanliga biverkningar: Huvudvärk, yrsel, trötthet, feber, mag-tarmbesvär, muskelvärk, samt svullnad, rodnad, klåda i instickställe med debut inom 48 h.</p>
<p>Enligt Folkhälsomyndigheten: Vuxna rekommenderas en påfyllnadsdos vart 20:e år. Detta innebär att personer födda 2002 och senare bör ta den första påfyllnadsdosen i 35-årsåldern. Personer födda till och med 2001 följde ett annat vaccinationsschema och fick sin fjärde och sista vaccination mot stelkramp i 10-årsåldern. För dessa är det aktuellt med en första påfyllnadsdos i 30-årsåldern.</p>
<h2>Dobutamin (dopamin) ⇒ Rött lkm-rum</h2>
<p>Indikationer: Vänsterkammarsvikt, hypotoni, chock. Chockbehandling i samband med trauma, sepsis och hjärtinfarkt. Ges främst vid hjärtsvikt.</p>
<p>Farmakologi: Dobutamin är en kärldilaterande och inotrop ß-stimulerare med kronotrop (takykardi) framkallande effekt. Inotrop effekt på myokardiet, vilket ökar hjärtminutvolymen genom ökad slagvolym och frekvens. Systoliskt blodtryck och pulstrycket ökar vanligtvis. Enligt FASS: "Dobutamin Hameln tillhör läkemedelsgruppen katekolaminer. Det gör att hjärtat kan arbeta mer effektivt. Det verkar genom att stimulera hjärtats pumpkraft, öka blodflödet i kroppen och genom att vidga dina vener och artärer /.../ används för att behandla hjärtsvikt (hjärtinsufficiens) om hjärtat inte slår tillräckligt starkt (nedsatt kontraktilitet), vid hjärtsvikt med allvarligt blodtrycksfall (hypotension), för att upptäcka dålig blodtillförsel till hjärtat (i ett arbets-EKG)".</p>
<p>Finns i olika varianter (källa: pm från NK/NIVA Lund):</p>
<p>Färdig infusionspåse (2 mg/ml, 500 ml)</p>
<p>Injektionslösningar 12,5 mg/ml: 40 ml (500 mg) späds med 210 ml NaCl eller Glukos 5 %. Ger en styrka på 2 mg/ml. Lösningen kan få en rosa färg.</p>
<p>Injektionslösningar 20 mg/ml: 10 ml (500 mg) späds med 90 ml NaCl eller Glukos 5 %. Ger en styrka på 2 mg/ml.</p>
<p>Infusionsvätska som ges i droppräknare. Licenspreparat.</p>
<p>Vanliga biverkningar: Takykardi, hypotoni, arytmier.</p>
<h2>Dzuveo, resoriblett, sublingual 30 mikrog ⇒ Rött lkm-rum</h2>
<p>Aktiv substans: Sufentanil. Farmakologi: Det är en syntetisk, potent opioid med stark selektiv bindningAvsett för behandling av akut måttlig till svår smärta hos vuxna patienter. OBS! Noggrann övervakning av tecken och symtom på andningsdepression är ett krav. Ska inte administreras oftare än en gång i timmen.</p>
<h2>Efedrin 50 mg/ml (1 ml) ⇒ Rött lkm-rum</h2>
<p>Farmakologi: Efedrin verkar blodtryckshöjande genom stimulering av adrenerga alfa- och betareceptorer. Detta leder till vasokonstriktion (vilket ökar blodtrycket och minskar hypotension), respektive, ökar hjärtfrekvens och hjärtminutvolym och orsakar bronkdilatation och underlättar andning. Det ökar också frisättningen av noradrenalin.</p>
<p>Indikation 1: Tillfälligt blodtrycksfall, vasodilatation, bradykardi, blodtrycksfall efter spinalanestesi och epiduralanestesi, blodtrycksfall efter anestesiinduktion, bronkialastma. Används av anestesipersonal.</p>
<p>Alternativ 1: Efedrin 50 mg/ml, 1 ml dras upp i en 1 ml spruta.</p>
<p>Alternativ 2: Efedrin 50 mg/ml, 1 ml späds i 9 ml NaCl 9 mg/ml. Detta ger en</p>
<p>koncentrationen på 5 mg/ml.</p>
<p>Dosering: 10 mg (0,2 ml) i.v. Kan upprepas var 3:e minut till sammanlagd dos på 50 mg. Därefter övergång till annat blodtryckshöjande preparat.</p>
<p>Indikation 2: Bronkospasm (historiskt använd men numera sällan förstahandsval).</p>
<p>Vid bronkialastma ges 0,3-1,0 ml subkutant.</p>
<p>Biverkningar: Oro, sömnlöshet, palpitationer, miktionssvårigheter, urinretention samt takykardi, extraslag, arytmier, förmaksflimmer, hjärtischemi.</p>
<h2>Emla kräm 25mg/g + 25mg/g (se Tapin kräm)</h2>
<p>se Tapin kräm</p>
<h2>Ergenyl (valproinsyra) 400 mg/förp + 4 ml (pulver+vätska) ⇒ Rött lkm-rum</h2>
<p>Verksam: substans: valproinsyra. Indikation: Antiepileptika.</p>
<p>För patienter som inte redan behandlas med valproat rekommenderas initialt en långsam intravenös injektion (pågående i 5 minuter), vanligen 15 mg/kg, följd av en infusion med doseringshastigheten 1-2 mg/kg/timme, anpassad till den terapeutiska effekten.</p>
<p>Torrsubstansen i injektionsflaskan löses i 4 ml sterilt vatten som medföljer förpackningen. Lösningen innehåller då 100 mg/ml. Lämplig dos uppdrages för långsam i.v. eller infusion (kan då spädas med NaCl eller glukos 50 mg/ml).</p>
<p>Kan ges som injektion eller infusion. Injektionen ges långsamt under minst 5 minuter.</p>
<h2>Esketamin (Ketanest) 5 mg/ml (5 ml) resp. 25 mg/ml (2 ml) ⇒ Rött lkm-rum</h2>
<p>OBS! Ketanest (esketamin) är ungefär dubbelt så potent som Ketalar (ketamin).</p>
<p>För generell anestesi, kan även användas i kombination med annat. Även som smärtlindring.</p>
<p>Ges alltid med anestesipersonal. Ges som en långsam intravenös eller intramuskulär injektion. Vid behov kan injektionen upprepas eller så kan preparatet administreras som en infusion.</p>
<p>OBS! Bör kombineras med midazolam vid högre doser för att mildra biverkningarna, främst till vuxna. Dock förstärker detta effekten och durationen.  -Kontinuerligt rytmövervak, kontroll av blodtryck och vakenhetsgrad, minst 30 minuter eller tills patienten är helt vaken isamband med sedering. Medvetslös patient får inte lämnas ensam. Biverkningar: Takykardi, hypotoni, dimsyn, verklighetstrogna drömmar, Illamående/kräkningar, slemutsöndring, laryngospasm, tillfällig andningsdepression (dosberoende) samt ökad salivutsöndring som kan förhindras genom samtidig administrering av antikolinergika (Atropin).</p>
<h2>Esmeron 10 mg/ml (se Rokuronium) ⇒ Finns på IVA, ej på Akuten</h2>
<p>se Rokuronium</p>
<h2>Esomeprazol 40 mg/ml</h2>
<p>Indikation: Gastroesofageal refluxsjukdom (GERD) och magsår.</p>
<p>Farmakologi:  Esomeprazol är en protonpumpshämmare som minskar mängden syra som produceras i magen.</p>
<p>Inj: 40 mg torrsubstans späds med 5 ml Nacl. Injektionstid 3 min.</p>
<p>Inf: 40 mg torrsubstans i 100 ml NaCl ⇒ 0,4 mg/ml. Infusionstid 10-30 min.</p>
<p>Inf: 80 mg torrsubstans i 100 ml NaCl ⇒ 0,8 mg/ml. Infusionstid 30 min.</p>
<p>Biverkningar: Buksmärta, diarré, illamående, huvudvärk.</p>
<h2>Fentanyl 50 µg/ml (2 ml) ⇒ Rött lkm-rum</h2>
<p>Kortverkande opioid med sederande effekt. Leptanal = Fentanyl</p>
<p>Ges i.v. outspätt och endast i en miljö där luftvägar kan kontrolleras av erfaren personal. Högre doser än 4 ml (200 µg) ges endast vid anesti.</p>
<p>Kan även ges i.m. eller infusion. Effekt inom 3-4 min som sitter i 30-40 min.</p>
<p>Vid spontan andning: Initial dos 50-200 µg (tilläggsdos på 50 µg).</p>
<p>Vid assisterad ventilation: Initial dos 300-3500 µg (tilläggsdos; 100-200 µg).</p>
<p>Kan spädas med NaCl och glukos men inte mer än 1 del fentanyl och 25 delar av spädningsvätskan.</p>
<p>Kan ges intranasalt: 50–100 μg, halva dosen i vardera näsborre. Kan titreras.</p>
<p>Biverkningar: Muskelrigiditet och andningsdepression.</p>
<h2>Firazyr (se Icatibant) 30 mg (förfylld spruta) ⇒ Rött lkm-rum</h2>
<p>se Icatibant</p>
<h2>Flumazenil 0,1 mg/ml (5 ml)</h2>
<p>Antidot mot bensodiazepiner. Försiktigt med risk för att sänka kramptröskeln.</p>
<p>Kramper och hjärtarytmier kan uppstå vid blandförgiftning och injektion av flumazenil. Ta EKG om möjligt. Flumazenil används vid påverkade vitalparametrar. "Särskild försiktighet är nödvändig vid användningen av flumazenil i fall av överdosering med ett flertal läkemedel samtidigt (mixed-drug overdose). Detta gäller särskilt fall där bensodiazepiner överdoserats tillsammans med cykliska antidepressiva läkemedel.  Vissa toxiska effekter så som kramper och hjärtarytmier, som orsakas av dessa antidepressiva läkemedel, framträder inte lika lätt vid samtidig administrering av bensodiazepiner men förvärras vid administrering med flumazenil” (Produktresumé, 2025).</p>
<p>Enligt FASS: Initialt ges 0,2 mg (2 ml) (anestesi) eller 0,3 mg (3 ml) (intensivvård) intravenöst under 15 sekunder. Om tillräcklig vakenhetsgrad inte uppnås inom 60 sekunder kan ytterligare en dos om 0,1 (1 ml) mg ges intravenöst. Vid behov kan denna dos upprepas med 60 sekunders intervall upp till en total dos på 1 mg (anestesi) eller 2 mg (intensivvård). Normaldos är 0,3–0,6 mg (3-6 ml).</p>
<p>Infusion: 10–50 ml flumazenil till 500 ml infusionsvätska (NaCl eller glukos) (= 2–5 mg flumazenil till 500 ml lösning).</p>
<h2>Furosemid 10 mg/ml (4 ml)</h2>
<p>Indikation: Akut lungödem. Kardiella, renala, hepatiska och andra ödem.</p>
<p>Intravenös injektion. Ospädd, vanlig dos 5-20 mg iv.</p>
<p>Infusion: Ska spädas med NaCl då furosemid kan fälla ut i sura lösningar som t ex</p>
<p>glukos. Biverkningar: Elektrolytstörningar (inklusive symtomatiska), dehydrering och hypovolemi, särskilt hos äldre patienter. Vanligen reversibel hörselnedsättning (vid höga plasmakoncentrationer), särskilt hos patienter med njursvikt.</p>
<h2>Fysostigmin inj-vätska 0,4 mg/ml (5 ml) ⇒ Gult lkm-rum (antidothyllan)</h2>
<p>Indikation (enligt Giftinformationscentral): ” Fysostigmin (Anticholium) reverserar både centrala och perifera antikolinerga symtom. Det är indicerat vid uttalade centrala antikolinerga symtom… Centrala antikolinerga symtom är oro, ångest, eufori, hallucinationer, excitation, agitation, delirium, dysartri, plockighet, ofrivilliga ryckningar, mydriasis (pupillutvidgning), stelhet och medvetslöshet. Perifera antikolinerga symtom är torr hud och torra slemhinnor, flush, feber, sinustakykardi, högt blodtryck, urinretention och nedsatt tarmmotorik.</p>
<p>Kontraindikationer: Fysostigmin ges inte vid bradykardi, breddökade QRS-komplex, förlängd QTc-tid eller om hjärttoxiska medel intagits.</p>
<p>Administrering: 1-2 mg (barn 0,02-0,04 mg/kg) ges iv under ca 2 minuter och under arytmiövervakning. Titreras till effektiv dos. Kan upprepas eller ges som kontinuerlig infusion. För att underlätta långsam injektion kan ordinerad dos spädas med NaCl 9mg/ml till 10 ml.</p>
<p>Atropin skall finnas omedelbart tillgängligt i händelse av kolinerga biverkningar som bradykardi och bronkospasm.”</p>
<p>Viktigt: Kontroll av kroppstemperatur, puls, EKG, blodtryck, tarmmotorik och ev urinretention…. Övrig symtomatisk behandling, t ex iv västketillförsel, KAD vid urinretention, betareceptorblockerare kan övervägas vid symtomgivande sinustakykardi. Biverkningar: Bradykardi, hypersekretion i luftvägarna, illamående, kräkningar, hypotension och kramper.</p>
<h2>Gastric cocktail</h2>
<p>”GI-cocktail” (antacida + lidokain ± antikolinergika) är inte mer effektiv än enbart antacida. En farligare aspekt av GI-cocktail är att vissa använder den för att skilja mellan GI-smärta och hjärtinfarkt (MI). Detta är inte en tillförlitlig diagnostisk metod och kan leda till felaktiga bedömningar. Gastric cocktail finns i olika varianter där lidokain ofta ingår. Det är dock inte evidensbaserat, några studier:</p>
<p>"The GI Cocktail is no more effective than plain liquid antacid: a randomized, double blind clinical trial" ()</p>
<p>"There was no statistical difference between the three groups. Antacid alone was (non-significantly) more effective than all the others" ()</p>
<p>Antacida på Akuten = Samarin</p>
<p>Alginsyra på Akuten = Gaviscon</p>
<p>Vi har inte histamin-2-blockerare (H2-antagonist)</p>
<p>Protonpumpshämmare (PPI) på Akuten = Omeprazol (2-4 dagar för maxeffekt)</p>
<h2>Geavir 500 mg (se Aciklovir)</h2>
<p>se Aciklovir</p>
<h2>Gensomycin 40 mg/ml (2 ml)</h2>
<p>Allvarliga infektioner utgångna från lungor, urinvägar eller tarm. Intraabdominella infektioner. Endokardit. Läkare ordinerar dos.</p>
<p>Intravenöst; Ges utan spädning 3-5 min långsamt.</p>
<p>Infusion; Ordinerad dos späds med 100-200 ml NaCl-dropp och ges på 30 min.</p>
<p>Biverkningar: Ototoxicitet = Hörselnedsättning, vestibularispåverkan med illamående, yrsel och balansrubbning.</p>
<h2>Glukos 500 mg/ml (50%) ⇒ Rött lkm-rum</h2>
<p>För infusion. Vid förgiftningar med långverkande insuliner samt i samband med allvarliga förgiftningar med ”Högdos insulinterapi” (HIT) främst vid förgiftningar orsakade av kalciumflödeshämmare och betablockerare.</p>
<h2>Glukos 300 mg/ml (30 %) (50 ml)</h2>
<p>Indikation: Hypoglykemi (insulinkoma).</p>
<p>Enligt FASS: "Individuell dosering. Ca 1–1,5 ml glukos 300 mg/ml per kg kroppsvikt. Vid behov ges ytterligare glukos (efter blodsockerkontroll).</p>
<p>Administreringskall ske långsamt intravenöst. Vid kortvarig akuttillförsel kan lösningen ges i perifer ven. Extravasal injektion kan orsaka vävnadsskador".</p>
<p>Hypoglykemi hos barn: 10% glukos, 2 ml/kg iv. Finns i Rött lkm-rum.</p>
<p>Smärtlindring av barn: Använd 30% glukos, droppvis upp till 2 ml po. Gärna i</p>
<p>kombination med napp med tanke på sugreflexen.</p>
<h2>Glukos 100 mg/ml (10 %) ⇒ Rött lkm-rum</h2>
<p>För infusion. Finns även på Regnbågsbordet.</p>
<h2>Glucagon 1 mg ⇒ Gult lkm-rum</h2>
<p>Glukogenolytiskt hormon, frisätter glukagon från levern. Även en ospecifik antidot till intoxikation av betablockerare. Terapeutisk indikation (svår hypoglykemi).</p>
<p>Dosering till vuxna: Injicera 1 mg subkutant eller intramuskulärt.</p>
<p>Injicera subkutant eller intramuskulärt. Svar erhålls normalt inom 10 minuter, varefter kolhydrater ges peroralt, för att återställa leverns glykogen och hindra återfall av hypoglykemi. Om patienten inte svarar på behandlingen inom 10 minuter ges glukos intravenöst.</p>
<p>Biverkningar: Illamående, kräkningar, buksmärta.</p>
<p>Överdosering av betablockerare:</p>
<p>Enligt FASS: Glukagon 50–150 mikrog/kg i.v. under 1 min följt av infusion…</p>
<p>Enligt Janusinfo (antidot till betablockerare): ”… Inj Glucagon 10 mg iv som bolus, därefter infusion 2 mg/tim (ökar myokardiets kontraktilitet och överledningen i AV-noden…”</p>
<h2>Glypressin (se Terlipressin)</h2>
<p>se Terlipressin</p>
<h2>Glytrin (glyceryltrinitrat) 0,4 mg/dos</h2>
<p>Indikationer: Kardiella bröstsmärtor, lungödem</p>
<p>Kontraindikationer: Potenshöjande medicinering (Viagra) senaste 48 timmarna,</p>
<p>överkänslighet mot nitrater, systoliskt blodtryck <90, extrem bradykardi, inferior infarkt (ST höjningar i II, aVF, III), hjärnblödning, allvarlig skallskada, svår aorta- eller mitralisstenos, toxiskt lungödem. Alkohol kan förstärka den hypotensiva effekten. Enligt StatPearls: ”…avoid in hypotensive patients and those with inferior ST elevation” (Johnson & Ghassemzadeh, 2019).</p>
<p>Dosering vuxna: 1–2 doser (0,4-0,8 mg). Fler än tre doser åt gången rekommenderas inte. Ges sublingualt.</p>
<p>Farmakologi: Högsta koncentration av ämnet kan observeras i plasma inom 4 minuter efter sublingual administrering. Minskar både preload och afterload. Halveringstid på 1-3 minuter. Preparatet verkar på glatta blodkärlsmuskler vilket ger arteriell och venös kärlvidgning. Det leder till ett mindre syrebehov för myokardiet pga minskad arbetsbörda och till förbättrad perfusion i kranskärlen.</p>
<p>Vanliga biverkningar: Huvudvärk, vertigo, yrsel, ansiktsrodnad, asteni (orkeslöshet), illamående. Ovanliga biverkningar: Blodtrycksfall, taky- /bradykardi, cirkulatorisk kollaps, syncopé.</p>
<h2>Glytrin-dropp (se Nitroglycerin inj lösning) ⇒ Finns på AVA, ej på Akuten</h2>
<p>se Nitroglycerin inj lösning</p>
<h2>Haloperidol (Haldol) 5 mg/ml (1 ml) ⇒ Rött lkm-rum</h2>
<p>Indikation: "För vuxna /.../ behandling av schizofreni och schizoaffektivt syndrom.</p>
<p>Akut behandling av konfusion när icke-farmakologisk behandling har prövats men inte varit tillräcklig. Behandling av måttliga till svåra maniska episoder i samband med bipolär sjukdom typ I. Behandling av akut psykomotorisk agitation i samband med manisk episod vid bipolär sjukdom typ I eller psykos. Behandling av ihållande aggressivitet och psykotiska symtom hos patienter med måttlig till svår Alzheimers sjukdom och vaskulär demens som inte svarar på icke-farmakologisk behandling och där det finns risk för att patienten kan skada sig själv eller andra".</p>
<p>Rekommenderas som intramuskulär injektion. Verkar inom 30-60 minuter.</p>
<p>Vid akut behov av antipsykomotorisk oro; 5-10 mg i.m.</p>
<p>Enligt Narkosguiden: Kan ges off-label som intravenös injektion</p>
<p>Biverkningar: Liten benägenhet för sedering eller hypotension</p>
<p>Kan ge extrapyramidala biverkningar, akatisi, dysfori och i sällsynta fall förlängt</p>
<p>QT-intervall eller hjärtarytmi. Risk för ”malignt neuroleptikasyndrom”</p>
<h2>Hydromorfon (2 mg/ml) (1 ml) ⇒ Grönt/Gult lkm-rum</h2>
<p>Beskrivning: Hydromorfon är 4-5 ggr så potent som morfin.</p>
<p>Subkutant; 1-2 mg s.c. med 3-4 timmars mellanrum</p>
<p>Intravenöst; 1-1,5 mg i.v. med 3-4 timmars mellanrum.</p>
<p>Skall injiceras långsamt under minst 2-3 minuter. Kan spädas med NaCl enl. FASS.</p>
<p>Vid i.v. och s.c. injektion börjar läkemedlet normalt verka inom 5 respektive 5-10 min. Varaktigheten av effekten är 3-4 timmar.</p>
<p>Enligt FASS: Får inte blandas med andra läkemedel förutom de som nämns.</p>
<p>Kombination med Atropin (enligt läkarordination): 1 ml Palladon (2 mg/ml) + 1 ml Atropin (2,5 mg/ml) + 8 ml NaCl (9mg/ml) = ger en blandning som ibland ordineras av kirurgläkare. Ges i.v. långsamt.</p>
<p>Farmakologi: Vid intravenös och subkutan injektion börjar läkemedlet normalt verka inom 5 respektive 5-10 minuter. Varaktigheten av effekten är 3-4 timmar efter intravenös eller subkutan injektion.</p>
<h2>Hydroxocobalamin 1mg/ml</h2>
<p>Indikation: Antidot mot lustgas. Lustgas oxiderar koboltatomen i vitamin B12, vilket gör vitaminet obrukbart och genom toxisk påverkan /…/ leder till en minskning av ämnen som påverkar DNA-syntes och nervfunktion negativt</p>
<p>GIC rekommenderar injektion Hydroxokobalamin 2 mg i.m. som engångsdos. Direkt och effektivt påfyllande av kroppens depåer av aktivt B12.</p>
<p>Injektionen kan ges på akuten efter diagnostisk provtagning</p>
<h2>Icatibant (se Ikatibant) 30 mg (förfylld spruta) ⇒ Rött lkm-rum</h2>
<p>se Ikatibant</p>
<h2>Ikatibant 30 mg (förfylld spruta) ⇒ Rött lkm-rum</h2>
<p>Verksam substans: ikatibant. Indikation: Symptombehandling av akuta anfall av hereditärt angioödem (HAE) hos vuxna, ungdomar och barn 2 år och äldre, med brist på C1-esterasinhibitor. Enligt Janusinfo: ”Inj ikatibant (Firazyr/Icatibant) 30 mg x 1–3 sc. Blockerar bradykinin 2-receptorn och har symtomlindrande effekt. Behandlingen kan behöva upprepas. Patienter med återkommande angioödem är ofta utrustade med Firazyr”. Dosering vuxna: Den rekommenderade dosen för vuxna är en subkutan injektion av 30 mg. I de flesta fall räcker en injektion av ikatibant för att behandla ett anfall. Vid otillräcklig lindring eller återkommande symptom kan en andra injektion av ikatibant ges efter 6 timmar. Högst 3 injektioner av ikatibant får ges under 24 timmar.</p>
<p>Administrering: Ges subkutant utan spädning.</p>
<p>Biverkningar: Svullnad, klåda, smärta från injektionsstället, trötthet, muskelkramp, huvudvärk samt illamående.</p>
<h2>Insulindropp vid hyperkalemi</h2>
<p>Indikation: Behandlingen syftar till att minska hjärttoxiska effekter av kalium samt att transportera kalium från det extracellulära rummet till det intracellulära.</p>
<p>Läkartidningen: För att sänka kaliumkoncentrationen finns en rad</p>
<p>alternativ, där den kanske vanligaste akuta behandlingen är insulin [14]. Genom aktivering av membranbundet Na+/K+-ATPas har insulin en direkt effekt som</p>
<p>förflyttar K+ intracellulärt. Glukos ges samtidigt för att undvika hypoglykemi.</p>
<p>Internetmedicin: Insulininfusion med adekvat mängd glukos för att förhindra hypoglykemi (t.ex. 20 IE snabbverkande insulin i 1000 ml 5 % glukoslösning med infusionshastighet på mellan 100–200 ml i timmen). Insulin skiftar kalium intracellulärt.</p>
<p>Spädning: Finns olika spädningsinstruktioner. Allt från insulin späds med glukosdropp och ges med infusionspump till insulin blandas med glukos 300 mg/ml (30%) och ges som snabb bolusdos.</p>
<p>Biverkningar: Hypoglykemi</p>
<h2>Intralipid 200 mg/ml (100 ml) ⇒ Rött lkm-rum</h2>
<p>OBS! Finns PM avseende Femoralisblockad och L.A.S.T. (Local Anesthetic Systemic Toxicity). Indikationer enl. Läkartidningen: ”Lipidterapi rekommenderas vid tillbud med parenterala lokalanestesimedel som orsakat allvarlig hjärtpåverkan… Då en rad potentiellt negativa följder av lipidterapi rapporterats förefaller det rimligt att strikt begränsa dess indikation till direkt livshotande situationer då etablerade behandlingsåtgärder varit verkningslösa.</p>
<p>Indikationer enl. Läkemedelsboken: ”Behandlingen har getts med gott resultat vid maligna arytmier och terapiresistenta hjärtstillestånd efter överdosering av lokalanestesimedel hos människa. Lipidterapi har även använts i enstaka fall vid allvarlig förgiftning med verapamil, diltiazem, amitriptylin, quetiapin, propranolol, atenolol, flekainid och kokain samt blandförgiftning med bupropion/lamotrigin. Behandlingen kan prövas vid mycket allvarliga förgiftningar med lipofila substanser där sedvanlig terapi varit otillräcklig. Det vetenskapliga underlaget är dock svagt”. Indikationer enl. Giftinformationscentralen: 1. Den enda indikationen för lipidterapi som ”förstahands-behandling” är hjärtstopp utlöst av bupivakain-toxicitet (anestesimedel). Dock ska A-HLR först ha initierats. 2. Vidare kan lipidterapi övervägas vid hjärtstopp eller vid livshotande symtom utlösta av överdos med fettlösliga substanser som exempelvis lokalanestetika eller amitriptylin om all etablerad behandling först prövats och visats verkningslös.</p>
<p>Dosering vuxna (70 kg): Ge 2 x 50 ml Intralipid 20% på 1 minut som intravenös bolus. Resterande 400 ml ges vid behov som intravenös infusion på 20 minuter. Maxdos 500 ml Intralipid 20%.</p>
<p>Dosering barn: Ge 1,5 ml/kg under 1 minut som iv bolus. Därefter ges vid behov 15 ml/kg/tim till maxdosen 8 ml/kg.</p>
<h2>Isoprenalin 0,2 mg/ml (5 ml) ⇒ Rött lkm-rum</h2>
<p>Licenspreparat. Kylvara. OBS! Namn, förpackning och styrka varierar.</p>
<p>Aktiv substans: isoprenalin</p>
<p>Indikation: Cirkulatorisk chock, bradykardi, AV-block III, refraktär hypotension, hjärtstopp, grav hjärtsvikt med låg CO, kardiogen chock, vissa svåra förgiftningar.</p>
<p>Samma effekt som Atropin fast som kontinuerlig konfusion, t.ex. vid transporter med droppräknare eller sprutpump.</p>
<p>Biverkningar: Ventrikulära takyarytmier, blodtrycksfall, arytmier.</p>
<p>5 ml (1 mg) späds med 495 ml med 5 % glukos = 0,002 mg/ml = 2 μg/ml.</p>
<p>10 ml (2 mg) späds med 490 ml 5 % glukos = 0,004 mg/ml = 4 μg/ml.</p>
<p>OBS! Dra ut 5 ml resp. 10 ml från 500 ml infusionspåsen innan isoprenalin tillsätts.</p>
<p>Ges i infusionspump med läkarordination, cirka 5-10 ml/h.</p>
<p>Biverkning: Ventrikulära takyarytmier, blodtrycksfall, flush, huvudvärk, svettning, förhöjt blodsocker hos diabetespatienter.</p>
<h2>Kalciumglukonat (se Calciumgluconat)</h2>
<p>se Calciumgluconat</p>
<h2>Kalinox, 50 % / 50 %, medicinsk gas ⇒ Finns vid Gipsrummet</h2>
<p>Indikation: Kalinox är en blandning av Medicinsk Lustgas (50%) och Medicinsk Oxygen (50%) som används för smärtlindring vid akutsjukvård och mindre ingrepp. I och med att syrgashalten är högre än 21% (luft), så finns ingen risk för överdosering. Administrering: Kalinox ges genom inhalation, oftast med en s.k demandventil (Ease II), som ger gas endast vid inandning, vilket minskar mängden använd gas. Den smärtstillande effekten av Kalinox uppnås efter några minuter, och gasen elimineras snabbt ur kroppen efter avslutad användning. Kalinox kan med fördel användas speciellt inom pediatrik vid s.k procedursmärta, tex suturering, stiftborttagning, provtagning mm, då den lugnande effekten och enkla användningen uppskattas av både barn och föräldrar.</p>
<p>Referens: Medicinska gaser | Air Liquide Gas AB</p>
<h2>Kennacort 10 mg/ml (1 ml) ⇒ Finns ej på Akuten</h2>
<p>Glukokortikoid, suspension för intra- och periartikulär, intrakutan injektion. Vid reumatoid artrit, osteoartrit, periartrit och epikondylit. Vissa dermatoser, t ex psoriasis.</p>
<h2>Keppra (se Levetiracetam)</h2>
<p>se Levetiracetam</p>
<h2>Ketorolak 30 mg/ml ⇒ Finns på Ambulansen, ej på Akuten</h2>
<p>Verksam substans: ketorolak. Typ av NSAID</p>
<p>Indikation: Akut smärta, uretärsten-/gallstensanfall.</p>
<p>Ges ospätt, intramuskulärt eller intravenöst (likt diklofenak)</p>
<p>Max dygndos 90 mg. Nedsatt njurfunktion/ Ålder >65 / Vikt <50 kg.</p>
<p>Biverkningar: Huvudvärk, yrsel, dåsighet, dyspepsi, illamående och gastrointestinal smärta.</p>
<h2>Ketamin (Ketalar) 10 mg/ml ⇒ Finns ej på Akuten</h2>
<p>Beskrivning: Narkosmedel. Kroppssensationer hämmas som tex medvetande och smärtkänslighet medan andra förblir opåverkade eller förstärka, tex hörsel och cirkulation. Muskeltonus bevaras liksom svalgreflexer. Blodtryck och andnings stimuleras samt bronkdilatation. I högre doser påverkas medvetandet – anestesi.</p>
<p>Ges långsamt. Full effekt fås inom någon minut vid i.v. administrering. Duration av effekten är cirka 10-15 minuter. Se tabell i FASS. Alternativt i.m.</p>
<p>Administrering av inj diazepam (Stesolid®) iv före injektion ketamin (Ketalar ®) dämpar den initiala hyperkinetiska cirkulationen samt minskar risken för mardrömmar (risken är dock liten vid låga doser). Interaktioner Diazepam (Stesolid) och opioider förstärker effekten av ketamin.</p>
<p>Kontraindikationer hos vilka en höjning av blodtrycket utgör en allvarlig risk, eklampsi, preeklampsi, akut hjärtinfarkt, misstänkt aortadissektion och stroke. Patienter med ögonskada (Ketalar® kan höja det intraockulära trycket).</p>
<p>Försiktighet: Hjärtsvikt, obehandlad hypertoni, drogpåverkan samt sjukdomar i CNS som kan ge intrakraniell tryckstegring.</p>
<p>OBS! Skillnaden mellan Ketalar och Ketanest:</p>
<p>Ketalar = Ketamin i racemisk form (50 % Ketamin-R + 50 % Ketamin-S)</p>
<p>Ketanest = Ketamin-S = Esketamin. Ketanest är ungefär dubbelt så potent som Ketalar och ger mindre kognitiv påverkan.</p>
<h2>Ketanest (se Esketamin) ⇒ Rött lkm-rum</h2>
<p>se Esketamin</p>
<h2>Klonidin ⇒ Finns i Trombolysvagnen, ej på Akuten</h2>
<p>Aktiv substans: Klonidin. Indikation på akuten: Ges vid hypertoni. Sympaticushämmare. Central alfa2-agonist. Ger sänkt puls, sänkt blodtryck och mindre stresspåslag. Ges av trombolys-ssk. Övriga indikationer: Abstinens, psykomotorisk oro. Enskilt eller i tillägg till andra sedativa då en dämpning av sympatikusaktiviteten eftersträvas.</p>
<p>Enligt PM från NeuroOBS:</p>
<p>Spädning: Blanda 1 ampull (150 mikrogram) med 9 ml NaCl 9 mg/ml till en slutlig koncentration på 15 mikrogram/ml.</p>
<p>Intravenös injektion: Ges som långsam intravenös injektion, ca 1 ml/minut, för att</p>
<p>undvika transitorisk blodtrycksökning.</p>
<p>Intramuskulär/subkutan injektion: Ingen spädning.</p>
<p>Övrigt: Injektionen ska ske med patienten i liggande ställning.</p>
<p>Biverkningar: Blodtrycksfall, ortostatisk hypotension, bradykardi, andningssvikt.</p>
<h2>Konakion 10 mg/ml (1 ml)</h2>
<p>Aktiv substans: Vitamin K1. Indikation: Ges vid blödningar och blödningsrisk.</p>
<p>Svår blödning ⇒ 5–10 mg i.v. eller som infusion. Kan även ges per oralt.</p>
<p>I allmänhet bör lägre K-vitamindoser ges (1–2 mg enligt nationella rekommendationer).</p>
<p>För hög dos K-vitamin avsedd för tillfällig korrektion av INR-värden kan göra fortsatt anti-vitamin-K-behandling svårinställd under lång tid.</p>
<p>Konakion Novum kan spädas med glukos 50 mg/ml i förhållande 1:5 eller 1:10. Konakion Novum ska inte spädas med NaCl.</p>
<h2>Kontrastmedel (Positiv alt. Neutral) ⇒ Grönt/Gult lkm-rum</h2>
<p>OBS! Akutröntgen ska faxa ordination (då de inte kan ordinera i Akutjournalen)</p>
<p>Hållbart i åtta timmar efter det att förpackningen är öppnad.</p>
<p>Positiv = 30 ml Omnipaque (240mg I/ml) + 30 ml sorbitol + 1 liter vatten.</p>
<p>Neutral = 30 ml Omnipaque (240mg I/ml) + 1 liter vatten.</p>
<p>Mer info i PM. Specialblandning t.ex. vid stomi: 15 Omnipaque (240mg I/ml) + 0,5 liter vatten. Biverkning: Laxerande effekt.</p>
<h2>Labetalol 5 mg/ml (20 ml) ⇒ Rött lkm-rum</h2>
<p>Indikation: Blodtryckssänkande, vanligaste orsaken att det ges på akutrummet är påtaglig hypertoni vid stroke/blödning och ett vanligt systoliskt måltryck brukar vara 180. Ges i.v. om akut. För att sänka bltr vid svår hypertoni, lindrig, måttlig eller svår hypertoni, graviditetsrelaterad hypertoni, angina pectoris med samtidig hypertoni. Täta bltr-kontroller och övervakning krävs.</p>
<p>Farmakologi: Aktiv substans i Trandate är labetalol. Utöver en oselektiv βreceptorblockerande effekt är labetalol en selektiv α1-receptorblockerare. Trandate sänker blodtrycket genom att minska det perifera motståndet och genom att minska stresshormonernas effekter på hjärtat. Labetalol blockerar beta1-, beta2- samt alfa1receptorer. Hjärtfrekvensen sänks mindre vid labetalolbehandling än med flertalet β-receptorblockerare.</p>
<p>Bolusinjektion enligt FASS: "Om det är nödvändigt att sänka blodtrycket snabbt ska en dos på 50 mg ges genom intravenös injektion (under ca 1 minut)…</p>
<p>…och, om nödvändigt, upprepas med 5-minutersintervaller tills ett tillfredsställande svar erhålls. Totaldosen ska inte överstiga 200 mg. Maximal effekt uppnås vanligtvis inom 5 minuter och effekten varar i ungefär 6 timmar, men kan vara så länge som 18 timmar."</p>
<p>Viktigt enligt FASS: Patienter ska alltid ges läkemedlet i ryggläge eller liggande på vänster sida. Undvik att resa patienten till upprätt läge inom 3 timmar efter intravenös administrering av labetalol eftersom kraftig postural hypotoni kan inträffa.</p>
<h2>LAT-gel ⇒ Finns på Barnakuten, ej på Akuten</h2>
<p>Aktiv substans: Lidokain 4%, adrenalin 0,05% och tetrakain 0,5%.</p>
<p>Indikation:  Lokal bedövning enkla sår, mindre än 5 cm. Används för barn.</p>
<p>Dosering: 0,1 ml/kg. Max 3 ml.</p>
<p>Administrationssätt: Applicera ordinerad mängd gel i och runt såret (ca 1 cm runt såret) och täck med Tegaderm. Låt verka i 20–30 min. Ta därefter bort gelen och slutför proceduren inom 15-20 min.</p>
<h2>Lederspan 20 mg/ml (1 ml) ⇒ Grönt/Gult lkm-rum</h2>
<p>Beskrivning: Derivat av prednisolon, långtidsverkande glukokortikoid.</p>
<p>Indikationer: Intra- och periartikulär (artikulär = som gäller leder) applikation vid reumatoid artrit, osteoartrit, periartrit och epikondylit.</p>
<p>Får inte ges intravenöst! Administreras av läkare.</p>
<p>Omskakas väl före användning. Samma steriliseringsteknik som vid lumbalpunktion ska användas. Trica kan vid behov blandas med Xylocain injektionsvätska 10 mg/ml utan konserveringsmedel eller liknande lokalanestetika. Trica skall dras upp i sprutan före bedövningsmedlet för att förhindra kontamination. Smärta i intraartikulärt behandlad led kan förebyggas eller lindras genom att patienten uppmanas vara i stillhet upp till 12 timmar efter injektionen.</p>
<h2>Levetiracetam 100 mg/ml (5 ml) ⇒ Rött lkm-rum</h2>
<p>Antiepileptika. Levetiracetam = Keppra = Matever.</p>
<p>Matever koncentrat ska bara användas för intravenöst bruk och den rekommenderade dosen måste spädas i åtminstone 100 ml kompatibel spädningsvätska och administreras intravenöst som en 15-minuters intravenös infusion (oavsett dosering). Kan blandas med t.ex. 100 ml NaCl-dropp.</p>
<p>Tabell på olika doser finns i FASS.</p>
<h2>Lidokain inj vätska 10 mg/ml</h2>
<p>Lokalanastetikum. Finns med eller utan adrenalin för lokalbedövning i samband med suturering.</p>
<h2>Lokelma 10 g/påse ⇒ Finns på AVA, ej på Akuten</h2>
<p>Indikation: Hyperkalemi. Kaliumsänkande effekt inom 1 timme.</p>
<p>Administrationssätt: För oral användning. Hela innehållet i påsen ska tömmas i ett dricksglas som innehåller cirka 45 ml vatten och röras om väl. Vätskan ska drickas medan den fortfarande är grumlig. Pulvret kommer inte att lösa sig. Om pulvret</p>
<p>sjunker till botten, ska vätskan röras om igen och sedan drickas. Skölj glaset med mer vatten om det behövs, för att säkerställa att allt innehåll tas.</p>
<h2>Lustgas (se Kalinox)</h2>
<p>se Kalinox</p>
<h2>(Addex) Magnesium 1 mmol/ml (10 ml)</h2>
<p>Indikation: Magnesiumbrist, arytmier, preeklampsi/eklampsi, bronkospasm, Wernickers-Korsakoffs encefalopati som ej responderar på Tiamin behandling samt Torsade de Pointes. Enligt Narkosguiden: ”magnesium fungerar som kroppens egen kalciumantagonist. Är en måttlig vasodilaterare. Reducerar sinusautomaticiteten i hjärtat ledande till frekvenssänkning vid intravenös tillförsel. Ger måttlig blodtryckssänkning och pulssänkning. Relaxerar glatt muskulatur. Ger höjd kramptröskel och verkar kramplösande”.</p>
<p>Snabb infusion ökar risken för vasodilatation och hypotension. Späds med förslagsvis 100 ml NaCl och ges enligt ordination.</p>
<p>Enligt VGR: Addex Magnesium 10 ml (=10 mmol) blandas i 100 ml NaCl och ges på 5-10 min under pågående rytm- och blodtrycksövervakning.</p>
<p>Enligt Narkosguiden: 20 ml lösning 1 mmol/ml (20 mmol) späds i 100 ml NaCl. Enligt FASS: kan sättas till 1000 ml av flertalet förekommande infusionsvätskor.</p>
<p>Biverkningar: Blodtrycksfall, bradykardi, andningssvikt. Ger flush och värmekänsla. Kan ge smärta i injektionsstället. OBS! En ampull (10 ml) innehåller 10 mmol = 2,46 g magnesiumsulfat = 246 mg/mmol</p>
<h2>Mannitol 150 mg/ml (500 ml) ⇒ Rött lkm-rum (vätskevagnen)</h2>
<p>Beskrivning: Används som ett osmotisk diuretikum: för ökning av diuresen förbyggande och/eller behandling i oligurisk fas (onormalt liten urinproduktion) av akut njursvikt innan irreversibel oligurisk njursvikt uppstått, för minskning av intrakraniellt tryck och hjärnödem när blodbarriären är intakt, för reduktion av förhöjt intraokulärt tryck när det inte kan sänkas på något annat sätt, för att öka utsöndringen av renalt utsöndrade toxiska substanser vid intoxikation.</p>
<p>Indikation: Ges t.ex. vid hjärnödem, kraftig diuretika, KAD är nödvändig för att mäta diures. Ges ofta vid sekundära transporter med ambulans (t.ex. till NK Lund).</p>
<p>Färdigberedd lösning/infusion 150 mg/ml, 500 ml.</p>
<p>OBS! Mannitol ordineras alltid i samråd och tillsammans med läkare på Neurokirurgen i Lund. Infusion under 30 – 60 min.</p>
<p>Vanlig dos är 1,5 – 2 gram/kg kroppsvikt, (10-13ml/kg).</p>
<p>Vanligaste rekommendationerna enligt PM från NK/NIVA Lund):</p>
<p>Mannitol i beredskap (vid hotande eller manifest inklämning ges Mannitol 6 ml/kg kroppsvikt, upp till 500 ml under 30 min. Om patienten inte är hypotensiv kan infusionen upprepas vid utebliven effekt på ordination av neurokirurg. Om patienten är hypoton rekommenderas hyperton koksaltlösning i välfungerande PVK istället). Patienten ska ha KAD.</p>
<p>Ventilationsberedskap</p>
<p>Kontroll av pupiller (och om osederad, medvetandegrad och pareser)</p>
<h2>Matever (se Levetiracetam)</h2>
<p>se Levetiracetam</p>
<h2>Metalyse 25 mg (5 000 E)/ampull⇒ Finns i Trombolysvagnen, ej på Akuten</h2>
<p>Indikationer: Antitrombotiska medel. Behandling med Metalyse måste påbörjas så tidigt som möjligt och inte senare än 4,5 h efter debut av strokesymtom och efter att intrakraniell blödning har uteslutits. Behandling med Metalyse skall ske under adekvat övervakning och inledas av läkare med erfarenhet av trombolytisk behandling.</p>
<p>Spädning med 5 ml sterilt vatten, spruta i sakta + snurra flaskan försiktigt (för att undvika skumbildning). Dos som ska ges baseras på kroppsvikt. Se lokalt PM alternativt tabell i FASS. Ges som en bolusinjektion på 5-10 sekunder.</p>
<p>Den färdigberedda lösningen är en färglös till svagt gul, klar lösning. Endast klar lösning, utan partiklar, ska användas.</p>
<p>Biverkningar: Försämring i neurologiska symtom, cirkulatorisk påverkan. Intracerebral blödning, blödning från instickställe, hematom, GI-blödning, urogenital blödning, näsblödning.</p>
<h2>Metoprolol 1 mg/ml (5 ml) ⇒ Rött lkm-rum</h2>
<p>Indikationer: Betablockerare mot snabb hjärtrytm. Ges vid supraventrikulära arytmier eller takyarytmier. Om det inte finns misstanke om samtidig hjärtsvikt kan betablockerare (metoprolol 2,5–5 mg) ges intravenöst under 5–15 minuter [1-2 mg/min], vilket kan upprepas med vid behovs ordination.</p>
<p>1 mg/ml -> 2,5 mg + 2,5 mg vanligtvis eller 5 mg + 5 mg, 1-2 mg (ml) per minut.</p>
<p>Oftast räcker 10-15 mg totalt, maxdos 20 mg.</p>
<p>Kan spädas ut i dropp. Se FASS.</p>
<p>Vanliga biverkningar enligt FASS: Yrsel, huvudvärk, trötthet, extremitetskyla, bradykardi, dyspné/bronkospasm, buksmärtor, perifer kyla i extremiteter. Bronkospasm kan behandlas med salbutamol (Ventoline) och bradykardi kan behandlas med atropin.</p>
<h2>Miacalcic ⇒ Finns på AVA, ej på Akuten</h2>
<p>Beskrivning: Aktiva substansen laxkalcitonin. Kalcitonin är ett hormon som förekommer normalt i kroppen hos både människor och djur. Det reglerar kalciumhalten i blodet. Indikation: I akuta situationer används det för att behandla hyperkalcemi och/eller som antidot.</p>
<p>Kan ges intravenöst, subkutant eller intramuskulärt.</p>
<p>De vanligaste förekommande biverkningarna är illamående, kräkning och rodnad. Dessa är dosberoende och förekommer oftare efter i.v. än efter i.m. eller s.c. administrering.</p>
<h2>Midazolam (1 mg/ml) (5 ml) resp. 5 mg/ml (3 ml) ⇒ Rött lkm-rum</h2>
<p>Indikationer: Sömnmedel och lugnande medel, bensodiazepinderivat, mot oro eller muskelspänning med även kramplösande effekter.</p>
<p>Vid administrering intravenöst ska anestesipersonal helst vara närvarande.</p>
<p>För under 60 år; Initial dos: 2–2,5 mg. Lägre doser för över 60 år. Cirka 1 mg under 30 sekunder åt gången.</p>
<p>Titrering med doser på 1 mg. Medelvärdet för den totala dosen har visat sig ligga mellan 3,5 och 7,5 mg. En totaldos större än 5 mg är vanligtvis inte nödvändig.</p>
<p>Barn <6 mån: Ges ej r/t känsliga för luftvägsobstruktion och hypoventilation.</p>
<p>Tid till effekt: Effekten sätter in omkring 2 minuter efter injektionen. Maximal effekt uppnås efter cirka 5 till 10 minuter. Kortverkande.</p>
<p>Kan ges rektalt och i.m. Rektal administrering är att föredra eftersom intramuskulär injektion är smärtsam. Vid intranasal administrering ska högre koncentration användas (5 mg/ml).</p>
<p>Biverkning: bl.a. andningspåverkan samt kan orsaka även närminnesförlust.</p>
<p>Varning: Försiktighet vid njurinsufficiens, hög ålder, muskelsvaghet, leversvikt och respiratorisk insufficiens.</p>
<h2>Midazolam APL (3 mg/ml) (60 ml rektalgel) ⇒ Gult lkm-rum</h2>
<p>Kan användas för både rektal och per oral administrering. Det står på etiketten "rektal lösning" däremot är det erfarenhetsbaserat ”off label use”, att det går också att använda per oralt. Överväg Buccolam (också midazolam) som alternativ för per oralt bruk (barndoser kan hittas på Barnakuten).</p>
<h2>MonoFer 100 mg/ml (5 ml) ⇒ Rött lkm-rum</h2>
<p>Mörkbrun injektionsvätska. Järnpreparat. Ej behov av kontinuerlig telemetri.</p>
<p>Kan ges som i.v. bolusdos eller infusion.</p>
<p>Bolusdos på upp till 500 mg i.v. kan ges outspätt eller spädas med maximalt 20 ml NaCl 9 mg/ml. Hastighet = 250 mg järn/minut</p>
<p>Vid infusion ska MonoFer spädas med maximalt 500 ml NaCl 9 mg/ml.</p>
<p>Järndos ≤1000 mg → kortaste administreringstid: 15 min</p>
<p>Järndos >1000 mg → kortaste administreringstid: 30 min</p>
<p>Varje administrering med intravenöst järn är associerad med en risk för överkänslighetsreaktion. Patienten ska observeras med avseende på biverkningar under minst 30 minuter efter varje administrering av Monofer.</p>
<h2>Morfin 10 mg/ml (1 ml)</h2>
<p>Indikation: Svår smärta, NRS 7-10.</p>
<p>Farmakologi: Parenteral (i.v., s.c.) injektion av 10 mg morfin motsvarar ca 30 mg givet p.o. som tablett.</p>
<p>Enligt lokala generella ordinationer:</p>
<p>- Buksmärta: 0,05 mg/kg kroppsvikt</p>
<p>- Flanksmärta: 0,1 mg/kg kroppsvikt</p>
<p>- Extremitetsskada: maxdos = 0,05–0,1 mg/kg kroppsvikt</p>
<p>Om vikt saknas räkna vikten utifrån längd → ”längd - 100 cm”</p>
<p>Enligt lokalt PM: Ge morfin i kombination med atropin vid stensmärtor för att minska risk för gallspasm. OBS! Injektioner ska ges separat och får inte blandas i samma spruta. Biverkningar: Illamående och kräkningar är ovanliga biverkningar av intravenösa opioider. Antiemetika bör reserveras för patienter som utvecklar illamående, snarare än att ges rutinmässigt. Studier visar att profylax kan övervägas hos patienter med tidigare opioidinducerat illamående/kräkningar</p>
<h2>Nafazolin-Lidokain Gult lkm-rum (ÖNH-hyllan)</h2>
<p>Används till tamponad med Nafazolin-Lidokain med adrenalin i näsborren vid näsblödning. Låt tamponaden sitta i 30 min. Om näsblödningen avstannat kan pat skickas hem. Observera om pat står på antikoagulantia.</p>
<h2>Natriumbikarbonat 50 mg/ml (100 ml/flaska) 
⇒ Rött lkm-rum/ Gult lkm-rum (ÖNH-hyllan)</h2>
<p>Hyperton elektrolytlösning för behandling av acidos.</p>
<p>(Om i Gult lkm-rum hittas Natriumbikarbonat i hyllorna bland ÖNH-läkmedel).</p>
<p>Indikationer: Behandlingskrävande metabolisk acidos, hjärtstillestånd.</p>
<p>Kontraindikationer: Respirationsinsufficiens med arteriellt pCO2 över 6,5-7 kPa.</p>
<p>Narkosguiden (skillnad mellan Tribonat och Natriumbikarbonat?): "Hos en patient som har behov av natriumtillförsel är Natriumbikarbonat att föredra. Tribonat har lägre natriuminnehåll... och mindre kärlretande än natriumbikarbonat..."</p>
<h2>Natriumklorid hyperton infusion 30 mg/mL (3 %) ⇒ Finns ej på Akuten</h2>
<p>Indikation: Allvarlig symtomgivande hyponatremi. Tecken till intrakraniell tryckstegring med risk för inklämning.</p>
<p>Spädning enligt AKM Lund:</p>
<p>För beredning av hyperton NaCl 3% (ca 0,5 mmol/ml)</p>
<p>● Alternativ 1: 10 ml (=40 mmol) Addex Natriumklorid + 100 ml NaCl 0,9%</p>
<p>● Alternativ 2: 20 ml (=80 mmol) Addex Natriumklorid + 200 ml NaCl 0,9%</p>
<p>Administrationshastighet enligt VGR: 250 ml bör ej gå in på mindre än en halvtimme. Ges endast 100 ml kan denna infusion gå i högsta möjliga hastighet, om inte patienten är i riskzonen att dekompensera kardiellt.</p>
<h2>Natriumklorid hyperton inhalation 30 mg/mL (3 %) ⇒ Finns ej på Akuten</h2>
<p>Vanlig indikation: virusbronkiolit eller lemlösande behandling vid cystisk fibros hos barn.</p>
<p>Egenblandad lösning enligt ePED: blanda 2,5 ml Addex-Natriumklorid (4 mmol/ml) med 17,5 ml sterilt vatten. Dos: 4 ml av den färdiga lösningen, per tillfälle. Ges på 20 min. OBS! Får ej sparas pga förväxlingsrisk</p>
<h2>Natriumklorid infusionslösning 30 mg/mL (3 %) ⇒ Finns ej på Akuten</h2>
<p>Indikation: Akut hyponatremi med svåra – allvarliga – symtom, Na vanligen <120 mmol/l. I regel intensivvårdsfall. Snabb natriumkorrektion är viktig. Utebliven eller långsam korrektion av plasmanatrium innebär risk för inklämning.</p>
<p>Egenblandad lösning enligt Region Stockholm: blanda 500 ml NaCl (9 mg/ml), med 50 ml Addex-Natriumklorid (4 mmol/ml), volymen blir 550 ml och Na-koncentration ca 3 %.</p>
<h2>Naloxon (Nexodal) 0,4 mg/ml (1 ml)</h2>
<p>Enligt FASS: "Läkemedlet kan injiceras intravenöst (i.v.), intramuskulärt (i.m.) eller ges som en intravenös infusion /.../ Effekten uppnås snabbast då läkemedlet ges intravenöst. Detta administreringssätt rekommenderas därför i samband med akutfall. Farmakologi: Naloxon är en kompetitiv antagonist vid opioidreceptorerna med hög affinitet. Genom att binda till dessa receptorer utan att aktivera dem, förhindrar naloxon opioider (t.ex. morfin, heroin, fentanyl) från att utöva sina effekter. Det reversera opioiders effekter.</p>
<p>En i.v. injektion på 0,1-0,2 mg naloxonhydroklorid är i allmänhet tillräckligt. Vid behov, kan ytterligare i.v. injektioner på 0,1 mg administreras med intervaller på 2-3 minuter tills tillfredsställande andning och medvetandegrad uppnåtts".</p>
<p>Kan (bör) även ges s.c. eller som infusion (för långtidsverkande effekt). Om ingen i.v. access finns går det även att ge intransalt (dela upp dos i vardera näsborre).</p>
<p>Enligt Akut Prehospitalt Omhändertagande (PM): Beroende på situationen kan sc injektion 0,4 mg ibland vara indicerad som depå. Hos missbrukare kan högre doser behövas, upp mot totalt 2,0 mg.</p>
<p>Enligt Internetmedicin: ”… bör ges både intravenöst (0,4 mg) och intramuskulärt (0,8 mg)”. (Patient som vaknar har tendens att avvika fort – risk för åter sedering om ej givet långtidsverkande).</p>
<p>Biverkningar: FASS, under Överdosering: "Intravenösa engångsdoser på 10 mg naloxonhydroklorid har tolererats utan biverkningar eller förändrade laboratorievärden." ()</p>
<p>"In rare cases, the use of naloxone can precipitate noncardiogenic pulmonary edema... There are no absolute contraindications to using naloxone in an emergency. The only relative contraindication is known hypersensitivity to naloxone...". (Naloxone – StatPearls)</p>
<h2>Nexium (se Esomeprazol)</h2>
<p>se Esomeprazol</p>
<h2>Nitroglycerin (spray) (se Glytrin)</h2>
<p>se Glytrin</p>
<h2>Nitroglycerin inj/inf vätska 1 mg/ml (50 ml) ⇒ Finns på AVA, ej på Akuten</h2>
<p>Beskrivning: Nitroglycerin vasodilaterar både resistans- och kapacitanskärl vilket medför reduktion av pre- och afterload och därmed O2-konsumtion i hjärtmuskeln. Indikationer: Myocardischemi (instabil angina), vänsterkammarsvikt och lungödem, blodtrycksreglering vid akut hypertension.</p>
<p>Enligt FASS: Lösningen kan ges outspädd med sprutpump eller spädas i 5% glukos, 10% glukos eller 0,9% natriumkloridlösning. Exempelvis: Dra ut 50 ml från 250 ml påse, tillsätt 50 ml Nitroglycerin = 0,2 mg/ml</p>
<p>Dosering enligt PM från AVA: vanligtvis 0.25-0.5µg/kg/min. Dostitrering sker enligt läkarordination med 5-10 minuters intervall. Utsättning ska ske stegvis då det finns risk för rebound.</p>
<p>Se FASS för tabeller med doser och infusionshastigheter (ml/h). Ges med infusionspump. Seponering av läkemedlet ska ske stegvis pga risk för rebound.</p>
<p>Biverkningar: Blodtrycksfall, takykardi, flush, huvudvärk, yrsel, även bradykardi förekommer.</p>
<h2>Noradrenalin 1 mg/ml (4 ml) ⇒ Rött lkm-rum</h2>
<p>Indikation: Cirkulatorisk chock, refraktär hypotension, sepsis, anafylaxi, svår hypotension med vasodilatation, kardiogen chock, svåra förgiftningar. Kortvarig behandling av akut hypotension, såsom vid septisk chock.</p>
<p>Biverkningar: Takykardi, arytmier, renal intestinal hypoperfusion, perifer ischemi, tarmischemi, splanknikus ischemi.</p>
<p>Måste spädas, späds med NaCl eller glukos. 1 mg späds ut och ges med sprutpump Spädning: 4 ml koncentrat till infusionsvätska (1 mg/ml) spädes med 96 ml (dra ut 4 ml av 100 ml innan) spädningslösning till en koncentration på 40 mikrogram/ml.</p>
<p>Dra därefter ut en full spruta anpassad till sprutpumpen, koppla på den tunna injektionsslangen, sätt på etikett för styrka och överlämna till anestesipersonal för administrering.</p>
<p>Det finns speciella etiketter för dessa vid överräckning till anestesipersonal på lkm-vagnen. Infusionspåsen kan även användas tillsammans med infusionspump. Biverkningar: Noradrenalin används oftast i livräddande sammanhang varför evt. biverkningar är av ringa betydelse. Utsättning ska ske gradvis för att minska risken för akut hypotension vid abrupt avslut.</p>
<h2>Ocplex 500 IE + 20 ml (pulver + lösning) ⇒ Rött lkm-rum</h2>
<p>Verksam substans: Protrombinkomplexkoncentrat. Beskrivning: Ocplex ≠ Confidex (ej utbytbart enligt FASS). Har samma verksamma substanser men kräver läkarordination vid utbyte! Kan ges utan full telemetri.</p>
<p>Enligt Läkemedelsinformationscentralen: Eftersom Confidex och Ocplex är biologiska läkemedel, är de enligt läkemedelsverket inte utbytbara. En</p>
<p>annan anledning att de två läkemedlen inte är utbytbara tycks vara dess varierande innehåll av aktiva substanser.</p>
<p>Indikation: Hemostatika (blodstillande läkemedel). Behandling av blödning.</p>
<p>Beredning (börja endast med första dosen då det är dyrt): Sätt överföringskanylen först i flaskan med vätska på plan yta – därefter vänd och koppla den till flaskan med pulvret. Flaskan med pulver har ett negativt tryck. Efter blandning, snurra flaskan försiktigt. Ger 25 IE/ml och förblir färglös till lätt blåaktig.</p>
<p>Ges som en intravenös injektion.</p>
<p>Ges under 1 ml/min initialt, ej snabbare än 2–3 ml/min därefter (enligt FASS; ” inte mer än 8 ml/min”).</p>
<p>Enligt NeuroOBS: ”20 ml kan ges på 5 min enligt koagulationsläkare”.</p>
<p>Dos baseras på aktuellt PK och patientens vikt. Puls mäts före och under. Vid ökning av puls avbryt eller justera hastigheten.</p>
<p>OBS! Glöm inte dokumentera batchnr då det är ett biologiskt läkemedel.</p>
<h2>Octostim 15 μg/ml (2 ml) (kylvara)</h2>
<p>Aktiv substans: Desmopressin. Farmakologi: Agerar som det kroppsegna hormonet desmopressin. Ökar faktorer i blodet som gör att blodet lättare koagulerar. Används även som behandling vid diabetes insipidus, genom antidiuretisk effekt (samma effekt som ADH).</p>
<p>Enligt FASS: 0,3 μg/kg utspätt i fysiologisk koksaltlösning till 10 ml som intravenös injektion under 10 minuter eller 0,3 μg/kg som subkutan injektion.</p>
<p>Enligt VGRegion: Späds med 100 ml Natriumklorid 9 mg/ml och ges som</p>
<p>intravenös infusion under 15–30 minuter</p>
<p>Kontraindikationer: Instabil angina pectoris, inkompenserad hjärtsvikt, von Willebrands sjukdom typ 2 B.</p>
<p>Biverkningar: Risk för nedsatt urinproduktion, vattenretention och hyponatremi med åtföljande symptombild, huvudvärk, illamående, kräkningar, viktökning, sänkt serumnatrium och i allvarliga fall kramper. Övergående blodtryckssänkning.</p>
<h2>Olanzapin (Zyprexa) 10 mg (pulver till inj vätska) ⇒ Gult lkm-rum (antidothyllan)</h2>
<p>Indikation 1: Snabb kontroll av agitation och stört beteende hos patienter med schizofreni eller manisk episod.</p>
<p>Indikation 2: Vid serotonerg toxicitet med inslag av agitation.</p>
<p>För intramuskulär användning. Ej för intravenös eller subkutan användning.</p>
<p>Rekommenderad startdos av olanzapin injektion är 10 mg, given som intramuskulär engångsdos.</p>
<p>Biverkningar: bradykardi, hypotoni, takykardi, postural hypotoni, smärta i injektionsställe.</p>
<p>OBS! Finns också som munsönderfallande tabl Olanzapine 5 mg</p>
<h2>Ondasetron 2 mg/ml</h2>
<p>Indikation: Förebygga och behandla illamående och kräkningar.</p>
<p>Farmakologi: Selektiv 5HT3-receptorantagonist, vars receptorer är involverade i regleringen av illamående och kräkreflexen. Den exakta verkningsmekanismen för den antiemetiska effekten är inte känd. Maximal plasmakoncentration uppnås inom 1–2 timmar. Ondansetrons roll vid användning mot opiatinducerat illamående har ännu inte fastställts.</p>
<p>Dosering: 4-8 mg i.v. som profylax (8 mg mest effektiva dos) under minst 30 sek.</p>
<p>Enligt VGRegion: Upp till 16 mg (8 mL) späds med 100 ml NaCl ⇒ 0,15 mg/ml, ges på minst 15 min.</p>
<p>Enligt FASS: OBS! Äldre, där alla doser kan behöva spädas med 100 ml NaCl samt initiala dosen bör inte överstiga 8 mg.</p>
<p>Enligt Janusinfo: Vid graviditet – ”risken med svårt illamående och stora kräkningar är mycket större för fostret än den eventuellt ökade risken för missbildning som ondansetron medför... Ondansetron är däremot inte rekommenderat läkemedel vid vanligt graviditetsillamående.”</p>
<p>Enligt FASS: Maximal plasmakoncentration på ca 30 ng/ml uppnås ca 1,5 timmar efter administrering. Sällsynta biverkningar: QT-förlängning (hjärtarytmi, särskilt vid höga doser).</p>
<h2>OxyNorm oral lösning 1 mg/ml ⇒ Gult lkm-rum</h2>
<p>Vid behov finns injektionslösning på AVA (Oxycodone Hameln, inj-/inf-vätska)</p>
<p>Beskrivning: 10 mg inj lösning oxikodon motsvarar ca 15-20 mg p.o. oxikodon.</p>
<h2>OxyNorm (oxykodon) inj vätska 10 mg/ml ⇒ Finns ej på Akuten</h2>
<p>Administreringssätt: Intravenös injektion/infusion alt. subkutan injektion/infusion.</p>
<p>Intravenöst (Bolus): Spädes till 1 mg/ml med NaCl, 5% glukos eller vatten för injektionsvätskor. Bolusdos på 1 till 10 mg långsamt under 1-2 minuter.</p>
<p>Intravenöst (Infusion): Spädes till 1 mg/ml i 9 mg/ml natriumklorid, 5% glukos eller vatten för injektionsvätskor. En startdos på 2 mg/timme rekommenderas.</p>
<p>Till oxikodons centralnervösa effekter hör även andningsdepression, psykiska symtom, illamående och kräkning, mios, frisättning av antidiuretiskt hormon samt anxiolytisk, hostdämpande och sedativ verkan.</p>
<h2>Palladon (se Hydromorfon) ⇒ Grönt/Gult lkm-rum</h2>
<p>se Hydromorfon</p>
<h2>Paracetamol inf lösning 10 mg/ml (100 ml)</h2>
<p>Blodtrycksfall vid behandling med paracetamol?</p>
<p>Finns flera studier gjorda på detta. Detta lyftas i en sammanfattande review från 2021: "Genom en analys av 27 studier identifieras ett mönster av blodtryckssänkning efter administrering av paracetamol, särskilt hos febrila och kritiskt sjuka patienter som får läkemedlet intravenöst". Blodtrycket kan sjunka vid behandling med paracetamol. Framförallt intravenöst. Men denna sänkning är endast relevant hos kritiskt sjuka (på akuten är de oftast prio 1 eller så är de prio 2 med telemetri på Övervaket).</p>
<h2>Penthrox (3 ml/flaska) ⇒ Finns på Ambulansen, ej på Akuten</h2>
<p>Aktiv substans: Metoxifluran. Indikation: Akut måttlig till svår smärta vid trauma hos vuxna patienter. Dosering: Kan upprepas vid behov. Max dygnsdos 6 ml.</p>
<p>Administrationssätt: Administreras med medföljande inhalator. Självadministreras av patient under övervakning. Smärtlindrande effekt uppkommer efter 6–10 inhalationer. Kontinuerlig inhalation av en 3 ml flaska ger smärtlindring i upp till 25-30 minuter. Intermittent inhalation kan ge längre tids smärtlindring. In-</p>
<p>och utandning ska ske genom munstycket. Patienter som får Penthrox förses med ett armband med klockslag om administrering. Biverkningar: De vanligaste biverkningar av behandling med Penthrox i smärtlindrande syfte är yrsel, somnolens, hosta, dysgeusi (bitter smak i munnen), illamående och huvudvärk.</p>
<h2>Pentocur / Pentothal (se Tiopental) ⇒ Finns på IVA, ej på Akuten</h2>
<p>se Tiopental</p>
<h2>Pilexam 100 mg/ml (se Tranexamsyra)</h2>
<p>se Tranexamsyra</p>
<h2>Praxbind 50 mg/ml (2,5 g per 50 ml) ⇒ Rött lkm-rum (kylvara)</h2>
<p>Verksam substans: Idarucizumab. Indikation: Praxbind är ett läkemedel för specifik reversering av dabigatran och är avsett för vuxna patienter behandlade med Pradaxa (dabigatranetexilat) när snabb reversering av Pradaxas antikoagulerande effekt krävs.</p>
<p>Rekommenderad dos Praxbind är 5 g (2 x 2,5 g/50 ml) = 2 flaskor. Ska ej spädas.</p>
<p>Enligt användarguiden: Praxbind (2 x 2,5 g/50 ml) administreras intravenöst som två efterföljande snabba bolusinjektioner. Alternativt som infusioner, under 5 till 10 minuter vardera med infusionspump.</p>
<h2>Primperan 5 mg/ml (2 ml) ⇒ Gult / Grönt lkm-rum</h2>
<p>Aktiv substans: metoklopramid</p>
<p>Rek. dos = 10 mg. Den högsta rekommenderade dagliga dosen är 30 mg eller 0,5 mg/kg kroppsvikt. OBS! Ge inte metoklopramid vid misstanke om ileus.</p>
<p>Farmakologi: Metoklopramid är en dopamin-receptorblockerare. Metoklopramid har en centralt verkande, antiemetisk effekt och en motilitetsfrämjande effekt inom ventrikel-duodenum-tunntarmsområdet. Metoklopramid synkroniserar antrala och duodenala kontraktioner. Hos patienter med gastroesofageal reflux höjer Primperan tonus i kardiala sfinktern, ökar peristaltiken i nedre esofagus och minskar antalet refluxtillfällen. Kontraindikationer: Bl.a. gastrointestinal blödning, mekanisk obstruktion eller gastrointestinal perforation där stimulering av gastrointestinal motilitet utgör en risk. Samt epilepsi och Parkinsons sjukdom.</p>
<p>Enligt Narkosguiden: ”Extrapyramidala biverkningar kan förekomma med stelhet och rigiditet. Bör ej ges vid känd EP då det sänker kramptröskeln”.</p>
<h2>Pro-Epanutin 75 mg/ml (10 ml) ⇒ Rött lkm-rum (kylvara)</h2>
<p>Indikation: Vid pågående EP-anfall, tonisk/klonisk, grand mal. Används sällan. Enligt Hypocampus: Pro-Epanutin (fenytoin) kan också användas som behandling för attacker av trigeminusneuralgi vid terapisvikt.</p>
<p>Späds med 100 ml NaCl/glukos (50 mg/ml).</p>
<p>1,5 mg = 1,0 FE (fenytoinnatriumekvivalenter)</p>
<p>Enligt VGRegion: 1 ml Pro-Epanutin = 75 mg fosfenytoinnatrium = 50 mg fenytoinnatrium = 50 mg FE (fenytoinnatriumekvivalenter).</p>
<p>10 ml (1 flaska) = 500 mg FE.</p>
<p>Dosering: Finns tabell i Akutrummet och i FASS ⇒ ges efter vikt. Droppräknare är ett måste. Se tabell för hastighet. Kräver monitorering r/t risk för blodtrycksfall!</p>
<p>Farmakologi: Maxeffekt efter ca 30 min av avslutad infusion.</p>
<p>Enligt FASS: Det är viktigt att övervaka EKG, blodtryck och andning kontinuerligt under hela infusionen, samt under 30 minuter efter avslutad infusion. Detta eftersom maximal plasmakoncentration av fenytoin uppnås ca 30 minuter efter avslutad Pro-Epanutin-infusion.</p>
<p>Enligt VGRegion: Pro-Epanutin är kraftigt vävnadsirriterande och kan orsaka</p>
<p>nekroser om det injiceras extravasalt. Injektion ska ges i grovkalibrig ven eller helst via CVK. Vener på handen får inte användas.</p>
<h2>Propofol 10 mg/ml (20 ml) ⇒ Rött/Gult lkm-rum</h2>
<p>Propofol är ett ultrakortverkande anestesimedel med smal terapeutisk bredd och utan antidot. Farmakologi: Propofol binder till GABA(A)-receptorer i centrala nervsystemet och förstärker effekten av GABA, den viktigaste hämmande neurotransmittorn. Effekten börjar inom 30–40 sekunder efter injektion. Detta leder till hämning av neuronala signaler. Varaktigheten efter en enstaka bolusadministrering är kort på grund av den snabba metabolismen och utsöndringen (4-6 minuter). Övervakning: Patienterna ska övervakas tills den sederande effekten avtagit (cirkulation, andning, EKG, pulsoximeter samt utrustning för upprätthållande av öppen luftväg, artificiell ventilation, oxygenberikning och annan återupplivningsutrustning ska alltid finnas lätt tillgänglig). Tänk på: Koppa syrgas + Ringer Acetat utifall blodtrycksfall inträffar.</p>
<p>Bolusinjektion 0,5-2 mg/kg.</p>
<p>Biverkningar: Medlet ger snabb venös dilatation varför patienter med hypovolemi, intorkning eller grav hjärtlungsjukdom löper ökad risk för kraftigt blodtrycksfall. Propofol dämpar även skyddande svalgreflexer. Bradykardi, hypotension och andningsdepression. Risken för biverkningar ökar vid högre bolusdoser propofol, snabb injektion och för korta intervall. Vid bradykardi ges inj Atropin 0,5 mg/ml 1ml i.v. Hypotension motverkas med tippad huvudända, infusion Ringer Acetat och injektion Efedrin 50 mg/ml (späds till 5 mg/ml).</p>
<h2>Pulmicort (inhalation) (se Budenosid)</h2>
<p>se Budesonid</p>
<h2>Rapifen (se Alfentanil)</h2>
<p>se Alfentalin</p>
<h2>Rapydan 70 mg/70 mg ⇒ Finns ej på Akuten</h2>
<p>Lokalanestetikum för ytanestesi. Observera att plåstret innehåller en värmeavgivande komponent som kan nå en maximal temperatur av 40°C med en medeltemperatur på 26–34°C.</p>
<p>Vuxna: 1-4 plåster samtidigt. Maximalt 4 plåster per dygn.</p>
<p>Barn från 3 års ålder: 1-2 plåster samtidigt. Maximalt 2 plåster per dygn.</p>
<p>Applikationstid: 30 minuter. Plåstret ska sitta på i 30 minuter innan ett nålstick eller en ytlig kirurgisk procedur utförs eftersom effekten kan minskas om applikationstiden är kortare än så.</p>
<p>Varningar och försiktighet: En längre applikationstid eller applikation av fler plåster än rekommenderat, kan leda till ökad absorption av lidokain och tetrakain i systemcirkulationen med åtföljande allvarliga systemeffekter.</p>
<p>Biverkningar: De vanligaste rapporterade biverkningarna är erytem, ödem och blekhet, vilka förekom hos 71 %, 12 % respektive 12 % av patienterna</p>
<h2>Robinul 0,2 mg/ml ⇒ Finns på AVA och IVA, ej på Akuten</h2>
<p>Verksam substans: glykopyrronium. Beskrivning: Antikolinergikum som används preoperativt eller under operation för att kupera eller motverka bradykardi. Farmakologi: Antikolinergika hämmar verkan av parasympatiska stimuli och ger ökad hjärtfrekvens, nedsatt sekretion i mun- och bronkslemhinnor, avslappning av glatt muskulatur med mera. Dosering: Vuxna: 0,2-0,4 mg (1-2 ml) intravenöst eller intramuskulärt före inledandet av anestesin. Alternativt kan 0,004-0,005 mg/kg till maximalt 0,4 mg (2 ml) ges. Större doser kan orsaka besvärande muntorrhet.</p>
<p>Ges av anestesipersonalen, ingen spädning, intravenöst eller intramuskulärt.</p>
<p>Biverkning: Muntorrhet, dåsighet, takykardi, hjärtklappning.</p>
<h2>Rokuronium 10 mg/ml ⇒ Finns på IVA, ej på Akuten</h2>
<p>Aktiv substans: rokuronium. Indikation: Muskelavslappnande medel, perifert verkande. Komplement till generell anestesi för att underlätta trakealintubation vid rutininduktion samt för att ge skelettmuskelavslappning under kirurgi.</p>
<p>Ges av anestesipersonalen.</p>
<h2>Ropivacain 2 mg/ml (10 ml) ⇒ Rött lkm-rum</h2>
<p>Beskrivning: Långverkande lokalanestetikum. För användning till Femoralisblockad (se PM). Administreras av läkare med vana. Patienten ska vara telemetri-uppkopplad vid administrering och observeras 30 min därefter.</p>
<h2>Simdax 2,5 mg/ml ⇒ Finns på AVA och IVA, ej på Akuten</h2>
<p>Verksam substans: levosimendan. Indikation: Ges vid akut försämrad svår kronisk hjärtsvikt. Farmakologi: Ökar känsligheten för redan befintligt kalcium och ökar därmed kontraktionskraften utan att öka myokardiets syreförbrukning.</p>
<p>Spädning: 5 ml Simdax 2,5 mg/ml (12,5mg) blandas i 245 ml Glukos 50 mg/ml ger koncentration 50 µg/ml = 0,05 mg/ml</p>
<h2>Seloken 1 mg/ml (5 ml) (se Metoprolol) ⇒ Rött lkm-rum</h2>
<p>se Metoprolol</p>
<h2>Solu-Cortef 100 mg (pulver + vätska) ⇒ Rött lkm-rum</h2>
<p>Indikation: Kortikosteroider för systemiskt bruk – glukokortikoid. Korttidsverkande. Aktiv substans = hydrokortison</p>
<p>Injektion: 100 mg per flaska med tillhörande vätska att blanda med. Tryck ovanifrån hårt på plastaktivatorn så lösningsmedlet rinner ner i nedre delen av flaskan. Koncentrationen blir 50 mg/ml.</p>
<p>Injektion: Ges som långsam (1-5 min, beroende på dos) intravenös injektion.</p>
<p>Infusion: Stamlösningen späds med 100-500 ml NaCl-dropp eller glukos 50 mg/ml och ges snabbt. OBS! Infusionshastighet är individuell</p>
<h2>Solu-Medrol 1 g (pulver + medföljande 15,6 ml sterilt vatten)</h2>
<p>Vattenlöslig glukokortikoid för snabb effekt. Aktiv substans = metylprednisolon</p>
<p>Indikationer: Komplement till annan behandling, status astmaticus, svåra allergiska tillstånd, anafylaktiska reaktioner och pseudokrupp. Svåra reaktioner efter insekts- och ormbett.</p>
<p>Stamlösningen späds med 100-500 ml NaCl eller glukos 50 mg/ml och ges som infusion på 1-2 h. OBS! Infusionshastighet är individuell, beroende på hur patienten tål infusionen. OBS! Grumlig lösning ska inte användas.</p>
<p>Biverkningar: Sällsynta vid kortvarig parenteral behandling.</p>
<h2>Spasmofen ⇒ Produceras inte längre</h2>
<p>Vid gall- och njurstenssmärtor.</p>
<h2>Statraxen (se Tranexamsyra) 100 mg/ml</h2>
<p>se Tranexamsyra</p>
<h2>Stesolid (se Diazepam) 5 mg/ml (2 ml)</h2>
<p>se Diazepam</p>
<h2>Succinylkolin (se Celocurin) ⇒ Finns på IVA, ej på Akuten</h2>
<p>se Celocurin</p>
<h2>Sufentanil (se Dzuveo)</h2>
<p>se Dzuveo</p>
<h2>Tapin 25 mg/g + 25 mg/g</h2>
<p>Samma verksamma substanser som Emla kräm 25mg/g+25mg/g (lidokain + prilokain). Enligt VGR:</p>
<h2>Terlipressin 1 mg (8,5 ml) ⇒ Rött lkm-rum</h2>
<p>Indikation: Blödande esofagusvaricer. Farmakologi: Terlipressin hämmar portal hypertension med samtidig minskning i blodomloppet i venae porta. Terlipressin drar samman slät esofagusmuskelvävnad med efterföljande komprimering av esofagusvaricer.</p>
<p>Administreringssätt: Ges ospädd, som intravenös injektion</p>
<p>En ampull innehåller: 1 mg terlipressinacetat i 8,5 ml lösning för injektion.</p>
<p>Biverkningar: Glypressin har en antidiuretisk effekt och kan orsaka hyponatremi om inte vätskebalansen kontrolleras. Vid bradykardi ges atropin, vid hypertoni ges blodtryckssänkande.</p>
<h2>Tiamin</h2>
<p>Aktiv substans: Vitamin B1. Indikation: Beriberi eller Wernicke-Korsakoffs syndrom associerad med alkoholism (förebyggande till patienter med hög risk).</p>
<p>Finns olika varumärken (notera vilken som används): Vitamin B1-Ratiopharm, Cernevit, Neurobion, Tiamin, Tiacur, Thiamine Sterop (se nedanstående).</p>
<p>Injiceras långsamt. Outspädd eller utspädd med 10-20 mL NaCl.</p>
<p>Vid intramuskulär administrering används outspädd lösning.</p>
<p>FASS: Observera att vid intravenös administrering ska Thiamine Sterop, enligt produktresumén, spädas med 50-250 ml NaCl eller Glukos 5 % och därefter ges som en långsam infusion över 30 minuter.</p>
<p>Vid administrering av tiamin försvinner de kardiovaskulära och gastrointestinala symptomen på tiaminbrist. Graden av förbättring av neurologiska symptom beror emellertid på lesionernas varaktighet och svårighetsgrad.</p>
<p>Biverkningar: Låg akut toxicitet. Lokal hudirritation, blodtrycksfall, dyspné.</p>
<h2>Tiopental 0,5 g eller 1 g ⇒ Finns ej på Akuten</h2>
<p>Aktiv substans: tiopenta. Tiopental (Pentothal, Pentocur), kallas</p>
<p>ofta ”pento”. Enligt Narkosguiden: Pentothal är ett intravenöst snabbverkande narkosmedel, barbitursyrederivat. Hypnos uppträder inom 30-40 sekunder. Fysiologiska effekter: BT↓, CO↓, sänkt ejektionsfraktion (EF), sänkt kontraktionskraft, blodtryckssänkning, oförändrad eller sänkt SVR. Kramplösande.</p>
<p>Indikation: För induktion av generell anestesi, särskilt vid akut kejsarsnitt eller neuroanestesi. För behandling av generella kramper, status epilepticus eller förhöjt intrakraniellt tryck. Ges av anestesipersonalen.</p>
<p>Koncentration: Torrsubstans, spädes vanligen till lösning 25 mg/ml (2,5 %).</p>
<p>Biverkningar: Blodtrycksfall, somnolens, förlängt uppvaknande, andningsdepression, asystoli, bronkospasm, laryngospasm, sömnstörningar. Tiopental kan orsaka beroende. Tiopental passerar placenta.</p>
<h2>Tavegyl 1 mg/ml (2 ml) ⇒ Finns ej på Akuten</h2>
<p>Antihistamin. Även som profylax vid användning av parenterala röntgenkontrastmedel: 2 ml (2 mg) i.v. ca 3 minuter före inj av kontrastvätska.</p>
<p>Initialbehandling (vuxna): Normaldos 2 ml (2 mg) intramuskulärt eller intravenöst.</p>
<p>Intravenös injektion av Tavegyl skall utföras mycket långsamt (injektionstid 2–3 minuter. Noggrann kontroll!) Alternativt kan ampullens innehåll före injektionen spädas med fysiologisk koksaltlösning eller 5%-ig glukoslösning i förhållande 1:5 (en 2 ml ampull spädes med 8 ml lösning).</p>
<h2>Teofyllamin 23 mg/ml (10 ml) ⇒ Rött lkm-rum</h2>
<p>Indikation: Bronkdilaterande. Ges vid akut lungödem, bronkialastma och neonatala apnéer. Vid akuta lungödem kan ”laddningsdos” ges som alternativ till underhållsdos (kontinuerlig infusion).</p>
<p>Farmakologi: Teofyllin är ett xantinderivat med myocardstimulerande, bronkolytisk och diuretisk verkan. Verkningsmekanismen är ofullständigt känd.</p>
<p>Enligt FASS: Laddningsdosen skall ges långsamt intravenöst i perifer ven under ca 20-30 minuter för att minimera risken för biverkningar. Rekommenderad laddningsdos till alla oberoende av ålder och annan sjukdom ca 0,30 ml TEOFYLLAMIN MEDA injektionsvätska/kg kroppsvikt (motsvarar 5–6 mg teofyllin/kg kroppsvikt).</p>
<p>Kan ges ospädd (23 mg/ml), 1 ml på 2–3 min åt gången. Med sprutpump!</p>
<p>Eller spädas med 100 ml NaCl och ges på ca 20–30 min. Med droppräknare!</p>
<p>Ges med sprutpump eller droppräknare samt övervakning enligt ordination.</p>
<p>Enligt Västra Götalandsregion: Blandning för infusion med Teofyllamin 23 mg/ml, 20 ml (460 mg) blandas i 210 ml Glucos 5 % till en slutvolym på 230 ml. Koncentration = 2 mg/ml.</p>
<p>Vanliga biverkningar: Illamående/kräkningar, akut blodtrycksfall och arytmier, samt takykardi. Detta kan föranleda dosjustering.</p>
<h2>Toradol (se Ketorolak)</h2>
<p>se Ketorolak</p>
<h2>Trandate (se Labetalol) 5 mg/ml (20 ml) ⇒ Rött lkm-rum</h2>
<p>se Labetalol</p>
<h2>Tranexamsyra 100 mg/ml (10 ml)</h2>
<p>Beskrivning: Tranexamsyra utövar en blödningshämmande effekt på plasmins fibrinolytiska egenskaper.</p>
<p>Indikationer: Ges vid ökad fibrinolys eller vid stor blödning.</p>
<p>Enligt Traumajournalen (2024): Tranexamsyra 1-2 g i engångsdos (så tidigt som möjligt inom 3 h från skadetillfället).</p>
<p>Enligt Narkosguiden (off label use): kan även ges per os, i lokalbehandling på slemhinnor, i munhålan och i näsan.</p>
<p>Enligt lokalt spädningsschema:</p>
<p>- Ospädd, då 1 ml/min</p>
<p>- Eller som infusion, späds då med 100 ml NaCl på cirka 10 min</p>
<p>Vanligaste biverkningar: Illamående/kräkningar. Premedicinera med antiemetika.</p>
<h2>Tribonat (100 ml) ⇒ Rött lkm-rum</h2>
<p>En kombinationsbuffert (trometamol, bikarbonat och acetat).</p>
<p>Indikationer: Ges vid metabolisk acidos, ej vid respiratorisk acidos.</p>
<p>Kontraindikationer: Respirationsinsuff. med arteriellt pCO2 över 6,5-7 kPa.</p>
<p>Enligt FASS: Normalt tillförs 100 ml lösning under 5-60 minuter med kortare infusionstid vid initial akutterapi.</p>
<p>Färdig blandning i flaska ges likt paracetamol infusionsflaska, snabb takt.</p>
<p>Narkosguiden (skillnad mellan Tribonat och Natriumbikarbonat?): "Hos en patient som har behov av natriumtillförsel är Natriumbikarbonat att föredra. Tribonat har lägre natriuminnehåll... och mindre kärlretande än natriumbikarbonat..."</p>
<h2>Trica (se Lederspan) 20 mg/ml ⇒ Grönt/Gult lkm-rum</h2>
<p>se Lederspan</p>
<h2>Valproinsyra (se Ergenyl)</h2>
<p>se Ergenyl</p>
<h2>Vancomycin ⇒ Finns på AVA, ej på Akuten</h2>
<p>Be läkare ordinera istället Gensumycin.</p>
<p>OBS! Ej utbytbart enligt FASS men kan användas många gånger istället.</p>
<h2>ViperaTAb / Viperfav ⇒ Gult lkm-rum (antidothyllan)</h2>
<p>Beskrivning: I Sverige finns en inhemsk giftig ormart huggormen (Vipera berus). Giftet innehåller flera toxiner och är cytotoxiskt, hemolytiskt och proteolytiskt.</p>
<p>Under säsongen april-oktober sker ca 150–200 sjukhuskrävande fall av bett,</p>
<p>i vårt upptagningsområde ca 15–20. Senaste dödsfallet i Sverige inträffade</p>
<p>för mer än 20 år sedan.</p>
<p>Finns två olika:</p>
<p>ViperaTAb 2 ampuller á 4 ml spädes i 100 ml NaCl 0,9%</p>
<p>Viperfav 1 ampull á 4 ml spädes i 100 ml NaCl 0,9%</p>
<p>Båda skall ges som infusion intravenöst på 30 minuter (ca 200ml/h).</p>
<p>ViperaTAb innehåller Fab-fragment från får medan Viperfav innehåller</p>
<p>F(ab')2-fragment från häst. Inget av preparaten har någon specifik</p>
<p>kontraindikation och dosering för respektive preparat är samma för vuxna</p>
<p>och barn. Viperfav består av en större molekyl och får därför en längre</p>
<p>halveringstid vilket gör att behandlingen sällan behöver upprepas, den stora</p>
<p>molekylen kan dock ge upphov till en fördröjd överkänslighetsreaktion, sk.</p>
<p>serumsjuka, vilket yttrar sig som muskel-/ledvärk, feber och/eller hudutslag</p>
<p>hos ca 1% av behandlade 1–2 veckor efter behandling. ViperaTAb består</p>
<p>av en mindre molekyl med kortare halveringstid, och hos ca 20% av</p>
<p>patienterna behöver behandlingen upprepas en och ibland även två gånger</p>
<p>efter den första dosen.</p>
<h2>Voltaren inj vätska (se Diklofenak)</h2>
<p>se Diklofenak</p>
<h2>Xylocain 10 mg/ml</h2>
<p>se Lidokain</p>
<h2>Xylocard 20 mg/ml (lidokain) ⇒ Rött lkm-rum</h2>
<p>Verksam substans: lidokain. OBS! Ska ej förväxlas med lidokain lokalbedövning.</p>
<p>Beskrivning: Lokalanestestikum utan konserveringsmedel.</p>
<p>Indikation: Smärtstillande i samband med intraosseös nålsättning, Retbarhetsnedsättande medel vid arytmi samt vid status epilepticus.</p>
<p>Kontraindikationer: Allergi mot lokalbedövningsmedel.</p>
<p>Bedövning vid IO-nålinsättning hos vaken patient:</p>
<p>- Dosering vuxna (>40 kg): 1 ml i.o. lidokain 20 mg/ml, avvakta 15 sekunder. Berätta för patienten att det kommer att göra ont i någon sekund, flusha med 10 ml NaCl. Ge därefter ytterligare 1 ml lidokain.</p>
<p>- Dosering barn (<40 kg): 0,025 ml(0,5mg)/kg i.o. lidokain 20 mg/ml, kan upprepas med halv dos.</p>
<p>Andra indikationer (ventrikulära arytmier eller status epilepticus):</p>
<p>Laddningsdos: Intravenös injektion samt som infusion efter läkarordination. OBS! EKG-monitorering bör genomföras när lidokain ges som intravenöst.</p>
<p>Infusion:</p>
<p>Biverkningar: Bradykardi, hypotension, yrsel, dåsighet och parestesier.</p>
<h2>Zyprexa (se Olanzapin)</h2>
<p>se Olanzapin</p>
<h2>Bilaga 1: Läkemedel som är vävnadsskadande eller kärlretande</h2>
<p>Källa: “Peripheral extravasation injuries: Initial management and washout procedure”</p>
<h2>Bilaga 2: Inhalationer</h2>
<h2>Bilaga 3: Läkemedelsbehandling vid hjärtstopp</h2>
<h2>Referenser</h2>
<p>Akut Prehospitalt Omhändertagande (lokala PM/rutiner)</p>
<p>Antidotregistret</p>
<p>ePed</p>
<p>FASS för Vårdpersonal</p>
<p>Giftinformationscentralen (GIC)</p>
<p>Internetmedicin</p>
<p>Janusinfo</p>
<p>Läkartidningen</p>
<p>Läkemedelsboken</p>
<p>Läkemedelsinformationscentralen (LÄIF)</p>
<p>Malmö akutmottagning (lokala PM/rutiner/föreläsningar)</p>
<p>Medscape</p>
<p>Narkosguiden.se</p>
<p>Region Kronoberg</p>
<p>StatPearls</p>
<p>Traumamanualen (Region Skåne)</p>
<p>VGRegion (Västra Götalandsregionen)</p>

<script src="script.js"></script>
</body>
</html>
